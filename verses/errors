{
    "1.1": {
        "sa": "dik-kālādyanavacchinnānanta-cin-mātra-mūrtaye |\nsvānubhūty-eka-mānāya namaḥ śāntāya tejase || BharSt_1.1 ||\n"
    }, 
    "1.10": {
        "sa": "śiraḥ śārvaṃ svargāt paśupati-śirastaḥ kṣitidharaṃ\nmhīdhrād uttuṅgād avanim avaneś cāpi jaladhim |\nadho 'dho gaṅgeyaṃ padam upagatā stokam\nathavāviveka-bhraṣṭānāṃ bhavati vinipātaḥ śatamukhaḥ || BharSt_1.10 ||\n"
    }, 
    "1.100": {
        "ryder": "EXTRAVAGANCE\n\nThey cook their grain in beryl kettles\n  With fuel of sandal-shoots,\nThey plough with ploughs of precious metals\n  To get the yercum-roots,\nThey make a hedge of camphor wood\n  About the humblest corn,\nUnhappy fools! who are not good\n  On earth where they were born.\n", 
        "sa": "sthālyāṃ vaidūryamayyāṃ pacati tilakaṇāṃś candanair indhanaughaiḥ\nsauvarṇair lāṅgalāgrair vilikhati vasudhām arka-mūlasya hetoḥ |\nkṛtvā karpūra-khaṇḍān vṛttim iha kurute kodravāṇāṃ samantāt\nprāpyemāṃ karm-bhūmiṃ na carati manujo yas topa manda-bhāgyaḥ || BharSt_1.100 ||\n"
    }, 
    "1.101": {
        "sa": "majjatv ambhasi yātu meru-śikharaṃ śatruṃ jayatv āhave\nvāṇijyaṃ kṛṣi-sevane ca sakalā vidyāḥ kalāḥ śikṣatām |\nākāśaṃ vipulaṃ prayātu khagavat kṛtvā prayatnaṃ paraṃ\nnābhāvyaṃ bhavatīha karma-vaśato bhāvyasya nāśaḥ kutaḥ || BharSt_1.101 ||\n"
    }, 
    "1.102": {
        "sa": "bhīmaṃ vanaṃ bhavati tasya puraṃ pradhānaṃ\nsarvo janaḥ svajanatām upayāti tasya |\nkṛtsnā ca bhūr bhavati sannidhi-ratna-pūrṇā\nyasyāsti pūrva-sukṛtaṃ vipulaṃ narasya || BharSt_1.102 ||\n"
    }, 
    "1.103": {
        "sa": "ko lābho guṇisaṅgamaḥ kim asukhaṃ prājñetaraiḥ saṅgatiḥ\nkā hāniḥ samaya-cyutir nipuṇatā kā dharma-tattve ratiḥ |\nkaḥ śūro vijitendriyaḥ priyatamā kā 'nuvratā kiṃ dhanaṃ\nvidyā kiṃ sukham apravāsa-gamanaṃ rājyaṃ kim ājñā-phalam || BharSt_1.103 ||\n"
    }, 
    "1.104": {
        "sa": "apriya-vacana-daridraiḥ priya-vacana-dhanāḍhyaiḥ sva-dāra-parituṣṭaiḥ |\npara-parivāda-nivṛttaiḥ kvacit kvacin maṇḍitā vasudhā || BharSt_1.104 ||\n"
    }, 
    "1.105": {
        "ryder": "Although the strong man be disdained,\n  His purpose never bends:\nAs when a lighted torch is held\n  Flame-down, the flame ascends.\n", 
        "sa": "kadarthitasyāpi hi dhairya-vṛtter\nna śakyate dhairya-guṇaḥ pramārṣṭum |\nadhomukhasyāpi kṛtasya vahner\nnādhaḥ śikhā yāti kadācid eva || BharSt_1.105 ||\n"
    }, 
    "1.106": {
        "sa": "kāntākaṭākṣa-viśikhā na lunanti yasya\ncittaṃ na nirdahati kipa-kṛśānutāpaḥ |\nkarṣanti bhūri-viṣayāś ca na lobha-pāśair\nloka-trayaṃ jayati kṛtsnam idaṃ sa dhīraḥ || BharSt_1.106 ||\n"
    }, 
    "1.107": {
        "sa": "ekenāpi hi śūreṇa\npādākrāntaṃ mahītalam |\nkriyate bhāskareṇaiva\nsphāra-sphurita-tejasā || BharSt_1.107 ||\n"
    }, 
    "1.108": {
        "sa": "vahnis tasya jalāyate jala-nidhiḥ kulyāyate tat-kṣaṇān\nmeruḥ svalpa-śilāyate mṛgapatiḥ sadyaḥ kuraṅgāyate |\nvyālo mālya-guṇāyate viṣa-rasaḥ pīyūṣa-varṣāyate\nyasyāṅge 'khila-loka-vallabhatamaṃ śīlaṃ samunmīlati || BharSt_1.108 ||\n"
    }, 
    "1.109": {
        "sa": "lajjā-guṇaugha-jananīṃ jananīm iva svām\natyanta-śuddha-hṛdayām anuvartamānām |\ntejasvinaḥ sukham asūn api santyajanati\nsatya-vrata-vyasanino na punaḥ pratijñām || BharSt_1.109 ||\n"
    }, 
    "1.11": {
        "ryder": "REMEDIES\n\nA fire with water we defeat,\nWith parasols the midday heat,\nMad elephants with goads that prick,\nOxen and asses with a stick,\nSickness with draughts that banish harm,\nPoison with many a spell and charm,\nScience has cures for every ill\nExcept the fool; be prospers still.\n", 
        "sa": "śakyo vārayituṃ jalena hutabhuk cchatreṇa sūryātapo\nnāgendro niśitāgkuśena samado daṇḍena go-gardabhau |\nvyādhir bheṣaja-saṅgrahaiś ca vividhair mantra-prayogair viṣaṃ\nsarvasyauṣadham asti śāstra-vihitaṃ mūrkhasya nasty auṣadhim || BharSt_1.11 ||\n"
    }, 
    "1.12": {
        "ryder": "THE BEASTS THAT DON'T EAT GRASS\n\nUnschooled in music, poetry, and art,\n  Man is a beast, a hornless, tailless beast;\n He doesn't eat the grass; for this at least\nThe other beasts may well be glad at heart.\n", 
        "sa": "sāhitya-saṅgīta-kalā-vihīnaḥ\nsākṣāt paśuḥ puccha-viṣāṇa-hīnaḥ |\ntṛṇaṃ na khādann api jīvamānas\ntad bhāga-dheyaṃ paramaṃ paśūnām || BharSt_1.12 ||\n"
    }, 
    "1.13": {
        "ryder": "BEASTS\n\nMen void of learning, character, and worth,\n  Religion, kindness, wisdom, piety,\nAre but a mortal burden on the earth;\n  Such men are beasts allowed to wander free.\n", 
        "sa": "yeṣāṃ na vidyā na tapo na dānaṃ\njñānaṃ na śīlaṃ na guṇo na dharmaḥ |\nte martya-loke bhuvi bhāra-bhūtā\nmanuṣya-rūpeṇa mṛgāś caranti || BharSt_1.13 ||\n"
    }, 
    "1.14": {
        "ryder": "BETTER TO DWELL IN MOUNTAINS WILD\n\nBetter to dwell in mountains wild\n  With beasts of prey\nThan in the palaces of gods\n  With fools to stay.\n", 
        "sa": "varaṃ parvata-durgeṣu\nbhrāntaṃ vanacaraiḥ saha\nna mūrkha-jana-samparkaḥ\nsurendra-bhavaneṣv api || BharSt_1.14 ||\n"
    }, 
    "1.15": {
        "ryder": "A CONSOLATION\n\nIf there are famous poets, fit\n  To teach the art of poesy,\nSo sweetly smooth their verses flit,\n  And if they live in poverty—\n\nThat shows the dullness of the king;\n  Poets, though poor, are rich in fame.\nWhere gems find undervaluing,\n  Only the jeweler is to blame.\n", 
        "sa": "śāstropaskṛta-śabda-sundara-giraḥ śiṣya-pradeyāgamā\nvikhyātāḥ kavayo vasanti viṣaye yasya prabhor nirdhanāḥ |\ntaj-jāḍyaṃ vasudhādipasya kavayas tv arthaṃ vināpīśvarāḥ\nkutsyāḥ syuḥ kuparīkṣakā hi maṇayo yair arghataḥ pātitāḥ || BharSt_1.15 ||\n"
    }, 
    "1.16": {
        "sa": "hartur yāti na gocaraṃ kim api śaṃ puṣṇāti yat sarvadā 'py\narthibhyaḥ pratipādyamānam aniśaṃ prāpnoti vṛddhiṃ parām |\nkalpānteṣv api na prayāti nidhanaṃ vidyākhyam antardhanaṃ\nyeṣāṃ tān prati mānam ujjhata nṛpāḥ kas taiḥ saha spardhate || BharSt_1.16 ||\n"
    }, 
    "1.17": {
        "sa": "adhigata-paramārthān paṇḍitān māvamaṃsthās\ntṛṇam iva laghu lakṣmīr naiva tān saṃruṇaddhi |\nabhinava-mada-lekhā-śyāma-gaṇḍa-sthalānāṃ\nna bhavati bisatantur vāraṇaṃ vāraṇānām || BharSt_1.17 ||\n"
    }, 
    "1.18": {
        "sa": "ambhojinī-vana-vihāra-vilāsam eva\nhaṃsasya hanti nitarāṃ kupito vidhātā |\nna tv asya dugdha-jala-bheda-vidhau prasiddhāṃ\nvaidagdhī-kīrtim apahartum asau samarthaḥ || BharSt_1.18 ||\n"
    }, 
    "1.19": {
        "sa": "keyūrāṇi na bhūṣayanti puruṣaṃ hārā na candrojjvalā\nna snānaṃ na vilepanaṃ na kusumaṃ nālaṅkṛtā mūrdhajāḥ |\nvāṇy ekā samalaṅkaroti puruṣaṃ yā saṃskṛtā dhāryate\nkṣīyante khalu bhūṣaṇāni satataṃ vāg-bhūṣaṇaṃ bhūṣaṇam || BharSt_1.19 ||\n"
    }, 
    "1.2": {
        "ryder": "WHY MY POEMS DIED\n\nThe critics all were jealous,\nThe patrons full of pride,\nThe public had no judgment;\nAnd so my poems died.\n", 
        "sa": "boddhāro matsara-grastāḥ\nprabhavaḥ smaya-dūṣitāḥ |\nabodhopahatāḥ cānye\njīrṇam aṅge subhāṣitam || BharSt_1.2 ||\n"
    }, 
    "1.20": {
        "sa": "vidyā nāma narasya rūpam adhikaṃ pracchanna-guptaṃ dhanaṃ\nvidyā bhogakarī yaśaḥ-sukhakarī vidyā gurūṇāṃ guruḥ |\nvidyā bandhujano videśa-gamane vidyā parā devatā\nvidyā rājasu pūjyate na tu dhanaṃ vidyā-vihīnaḥ paśuḥ || BharSt_1.20 ||\n"
    }, 
    "1.21": {
        "ryder": "SUBSTITUTES\n\nWhat need of armor to the patient soul?\nWhat need of foes, if temper spurns control?\nIf rogues are near, what need of snakes to harm you?\nIf relatives, what need of fire to warm you?\nIf friends, what need of magic draughts for health?\nIf blameless scholarship, what need of wealth?\nIf modesty, what need of gems and flowers?\nIf poetry, what need of kingly powers?\n", 
        "sa": "kṣāntiś cet kavacena kiṃ kim aribhiḥ krodho 'sti ced dehināṃ\njñātiś ced analena kiṃ yadi suhṛd divyauṣadhaṃ kiṃ phalam |\nkiṃ sarpair yadi durjanāḥ kim u dhanair vidyā 'navadyā yadi\nvrīḍā cet kim u bhūṣaṇaiḥ sukavitā yady asti rājyena kim || BharSt_1.21 ||\n"
    }, 
    "1.22": {
        "sa": "dākṣiṇyaṃ svajane dayā parijane śāṭhyaṃ sadā durjane\nprītiḥ sādhujane nayo nṛpa-jane vidvaj-jane cārjavam |\nśauryaṃ śatru-jane kṣamā guru-jane kāntā-jane dhṛṣṭatā\nye caivaṃ puruṣāḥ kalāsu kuśalās teṣv eva loka-sthitiḥ || BharSt_1.22 ||\n"
    }, 
    "1.23": {
        "sa": "jāḍyaṃ dhiyo harati siñcati vāci satyaṃ\nmānonnatiṃ diśati pāpam apākaroti |\ncetaḥ prasādayati dikṣu tanoti kīrtiṃ\nsat-saṅgatiḥ kathaya kiṃ na karoti puṃsām || BharSt_1.23 ||\n"
    }, 
    "1.24": {
        "ryder": "A JOY FOREVER\n\nThe poet-kings who know the art\nTo touch the chord that moves the heart,\n  Secure may draw their breath;\nFar from the body of their fame apart\n  Lurk fears of age and death.\n", 
        "sa": "jayanti te sukṛtino\nrasa-siddhāḥ kavīśvarāḥ |\nnāsti yeṣāṃ yaśaḥkāye\njarā-maraṇa-jaṃ bhayam || BharSt_1.24 ||\n"
    }, 
    "1.25": {
        "sa": "sūnuḥ sac-caritaḥ satī priyatamā svāmī prasādonmukhaḥ\nsnigdhaṃ mitram avañcakaḥ parijano niḥkleśa-leśaṃ manaḥ |\nākāro ruciraḥ sthiraś ca vibhavo vidyāvadātaṃ mukhaṃ\ntuṣṭe viṣṭapa-kaṣṭa-hāriṇi harau samprāpyate dehinā || BharSt_1.25 ||\n"
    }, 
    "1.26": {
        "sa": "prāṇāghātān nivṛttiḥ para-dhana-haraṇe saṃyamaḥ satya-vākyaṃ\nkāle śaktyā pradānaṃ yuvati-jana-kathā-mūka-bhāvaḥ pareṣām |\ntṛṣṇā-sroto vibhaṅgo guruṣu ca vinayaḥ sarva-bhūtānukampā\nsāmānyaḥ sarva-śāstreṣv anupahata-vidhiḥ śreyasām eṣa panthāḥ || BharSt_1.26 ||\n"
    }, 
    "1.27": {
        "sa": "prārabhyate na khalu vighna-bhayena nīcaiḥ\nprārabhya vighna-vihatā viramanti madhyāḥ |\nvighnaiḥ punaḥ punar api pratihanyamānāḥ\nprārabdham uttama-janā na parityajanti || BharSt_1.27 ||\n"
    }, 
    "1.28": {
        "sa": "asanto nābhyarthyāḥ suhṛd api na yācyaḥ kṛśa-dhanaḥ\npriyā nyāyyā vṛttir malinam asubhaṅge 'py asukaram |\nvipady uccaiḥ stheyaṃ padam anuvidheyaṃ ca mahatāṃ\nsatāṃ kenoddiṣṭaṃ viṣamam asidhārā-vratam idam || BharSt_1.28 ||\n"
    }, 
    "1.29": {
        "sa": "kṣut-kṣāmo 'pi jarā-kṛśo 'pi śithila-prāṇo 'pi kaṣṭāṃ daśām\nāpanno 'pi vipanna-dīdhitir iti prāṇeṣu naśyatsv api |\nmattebhendra-vibhinna-kumbha-piśita-grāsaika-baddha-spṛhaḥ\nkiṃ jīrṇaṃ tṛṇam atti māna-mahatām agresaraḥ kesarī || BharSt_1.29 ||\n"
    }, 
    "1.3": {
        "ryder": "A LITTLE KNOWLEDGE\n\n  A fool's opinion easily is bent;\n    More easy 'tis to win the wise and great;\n  But God himself could never make content\n    The man who feels himself elate\n    With one small grain of knowledge in his pate.\n", 
        "sa": "ajñaḥ sukham ārādhyaḥ\nsukhataram ārādhyate viśeṣajñaḥ |\njñāna-lava-durvidagdhaṃ\nbrahmāpi taṃ naraṃ na rañjayati || BharSt_1.3 ||\n"
    }, 
    "1.30": {
        "sa": "svalpa-snāyu-vasāvaśeṣa-malinaṃ nirmāṃsam apy asthi goḥ\nśvā labdhvā paritoṣam eti na tu tat tasya kṣudhā-śāntaye |\nsiṃho jambukam aṅkam āgatam api tyaktvā nihanti dvipaṃ\nsarvaḥ kṛcchra-gato 'pi vāñchanti janaḥ sattvānurūpaṃ phalam || BharSt_1.30 ||\n"
    }, 
    "1.31": {
        "ryder": "DIGNITY\n\nThe dog will roll, and wag his tail, and fawn,\nShow mouth and belly, just to get some meat;\nThe majestic elephant gazes gravely on;\nTill coaxed a hundred times, he will not eat.\n", 
        "sa": "lāṅgūla-cālanam adhaś-caraṇāvapātaṃ\nbhūmau nipatya vadanodara-darśanaṃ ca |\nśvā piṇḍadasya kurute gaja-puṅgavas tu\ndhīraṃ vilokayati cāṭu-śataiś ca bhuṅkte || BharSt_1.31 ||\n"
    }, 
    "1.32": {
        "ryder": "All men alike, birth after birth,\nEnter upon a life on earth;\n  But he is born indeed, whose house\nGains glory from his sterling worth.\n", 
        "sa": "parivartini saṃsāre\nmṛtaḥ ko vā na jāyate |\nsa jāto yena jātena\nyāti vaṃśaḥ samunnatim || BharSt_1.32 ||\n"
    }, 
    "1.33": {
        "ryder": "ONE FATE OF TWO\n\nOne fate of two for the jasmine flower,\nThe same for the wise and good;\nTo shine at the head of all the world,\nOr to wither in the wood.\n", 
        "sa": "kusuma-stavakasyeva\ndvayī vṛttir manasvinaḥ |\nmūrdhni vā sarva-lokasya\nśīryate vana eva vā || BharSt_1.33 ||\n"
    }, 
    "1.34": {
        "sa": "santy anye 'pi bṛhaspati-prabhṛtayaḥ sambhāvitāḥ pañcaṣās\ntān praty eṣa viśeṣa-vikrama-rucī rāhur na vairāyate |\ndvāv eva grasate divākara-niśā-prāṇeśvarau bhāskarau\nbhrātaḥ parvaṇi paśya dānava-patiḥ śīrṣāvaśeṣākṛtiḥ || BharSt_1.34 ||\n"
    }, 
    "1.35": {
        "sa": "vahati bhuvana-śreṇiṃ śeṣaḥ phaṇāphalaka-sthitāṃ\nkamaṭha-patinā madhye-pṛṣṭhaṃ sadā sa ca dhāryate |\ntam api kurute kroḍādhīnaṃ payodhir anādarād\nahaha mahatāṃ niḥsīmānaś caritra-vibhūtayaḥ || BharSt_1.35 ||\n"
    }, 
    "1.36": {
        "sa": "varaṃ pakṣa-cchedaḥ samadamaghavan-mukta-kuliśaprahārair\nudgacchad-bahula-dahanodgāra-gurubhiḥ |\ntuṣārādreḥ sūnor ahaha pitari kleśa-vivaśe\nna cāsau sampātaḥ payasi payasāṃ patyur ucitaḥ || BharSt_1.36 ||\n"
    }, 
    "1.37": {
        "sa": "siṃhaḥ śiśur api nipatati\nmada-malina-kapola-bhittiṣu gajeṣu |\nprakṛtir iyaṃ sattvavatāṃ\nna khalu vayas tejaso hetuḥ || BharSt_1.37 ||\n"
    }, 
    "1.38": {
        "sa": "jātir yātu rasātalaṃ guṇa-gaṇais tatrāpy adho gamyatāṃ\nśīlaṃ śaila-taṭāt patatv abhijanaḥ sandahyatāṃ vahninā |\nśaurye vairiṇi vajram āśu nipatatv artho 'stu naḥ kevalaṃ\nyenaikena vinā guṇas tṛṇa-lava-prāyāḥ samastā ime || BharSt_1.38 ||\n"
    }, 
    "1.39": {
        "sa": "dhanam arjaya kākutstha\ndhana-mūlam idaṃ jagat |\nantaraṃ nābhijānāmi\nnirdhanasya mṛtasya ca || BharSt_1.39 ||\n"
    }, 
    "1.4": {
        "ryder": "THE STUBBORN FOOL-I\n\n  A diamond you may draw\n  From an alligator's jaw;\nYou may cross the raging ocean like a pool;\n  A cobra you may wear\n  Like a blossom in your hair;\nBut you never can convince a stubborn fool.\n", 
        "sa": "prasahya maṇim uddharen makara-vaktra-daṃṣṭrāntarāt\nsamudram api santaret pracalad ūrmi-mālākulam |\nbhujaṅgam api kopitaṃ śirasi puṣpavad dhārayet\nna tu pratiniviṣṭa-mūṛkha-jana-cittam ārādhayet || BharSt_1.4 ||\n"
    }, 
    "1.40": {
        "sa": "tānīndriyāṇy avikalāni tad eva nāma\nsā buddhir apratihatā vacanaṃ tad eva |\narthoṣmaṇā virahitaḥ puruṣaḥ kṣaṇena\nso 'py anya eva bhavatīti vicitram etat || BharSt_1.40 ||\n"
    }, 
    "1.41": {
        "ryder": "The rich man is of noble birth,\nHas learning, sense, and sterling worth;\nIs eloquent, and beauty's mould—\nFor every virtue clings to gold.\n", 
        "sa": "yasyāsti vittaṃ sa naraḥ kulīnaḥ\nsa paṇḍitaḥ sa śrutavān guṇajñaḥ |\nsa eva vaktā sa ca darśanīyaḥ\nsarve guṇāḥ kāñcanam āśrayanti || BharSt_1.41 ||\n"
    }, 
    "1.42": {
        "sa": "daurmantryān nṛpatir vinaśyati yatiḥ saṅgāt suto lālanāt\nvipro 'nadhyayanāt kulaṃ kutanayāc chīlaṃ khalopāsanāt |\nhrīr madyād anavekṣaṇād api kṛṣiḥ snehaḥ pravāsāśrayān\nmaitrī cāpraṇayāt samṛddhir anayāt tyāga-pramādād dhanam || BharSt_1.42 ||\n"
    }, 
    "1.43": {
        "sa": "dānaṃ bhogo nāśas tisro\ngatayo bhavanti vittasya |\nyo na dadāti na bhuṅkte\ntasya tṛtīyā gatir bhavati || BharSt_1.43 ||\n"
    }, 
    "1.44": {
        "sa": "maṇiḥ śāṇollīḍhaḥ samara-vijayī heti-dalito\nmada-kṣīṇo nāgaḥ śaradi saritaḥ śyāna-pulināḥ |\nkalā-śeṣaś candraḥ surata-mṛditā bāla-vanitā\ntan-nimnā śobhante galita-vibhavāś cārthiṣu narāḥ || BharSt_1.44 ||\n"
    }, 
    "1.45": {
        "sa": "parikṣīṇaḥ kaścit spṛhayati yavānāṃ prasṛtaye\nsa paścāt sampūrṇaḥ kalayati dharitrīṃ tṛṇa-samām |\nataś cānaikāntyād guru-laghutayā 'rtheṣu dhaninām\navasthā vastūni prathayati ca saṅkocayati ca || BharSt_1.45 ||\n"
    }, 
    "1.46": {
        "sa": "rājan dudhukṣasi yadi kṣiti-dhenum etāṃ\ntenādya vatsam iva lokam amuṃ puṣāṇa\ntasmiṃś ca samyag aniśaṃ paripoṣyamāṇe\nnānā-phalaiḥ phalati kalpalateva bhūmiḥ || BharSt_1.46 ||\n"
    }, 
    "1.47": {
        "sa": "satyānṛtā ca paruṣā priya-vādinī ca\nhiṃsrā dayālur api cārthaparā vadānyā |\nnitya-vyayā pracura-nitya-dhanāgamā ca\nvārāṅganeva nṛpa-nītir aneka-rūpā || BharSt_1.47 ||\n"
    }, 
    "1.48": {
        "sa": "ājñā kīrtiḥ pālanaṃ brāhmaṇānāṃ\ndānaṃ bhogo mitra-saṃrakṣaṇaṃ ca\nyeṣām ete ṣaḍguṇā na pravṛttāḥ\nko 'rthas teṣāṃ pārthivopāśrayeṇa || BharSt_1.48 ||\n"
    }, 
    "1.49": {
        "ryder": "THE DIVINE DECREE\nThy wise creator wrote upon thy brow,\n  When thou wast born, what wealth should once be thine;\nThe sum was great perhaps, or small; yet now\n  Thy fate is fixed, and sure the law divine.\n\nFor if thou dwell within the desert's bound,\n  Thou shalt have nothing less than his decree;\nNor shall a single penny more be found,\n  Although the golden mount thy dwelling be.\n\nAh, then be brave and play the manly part,\nNor be so fond to humble thy proud heart\nAnd fawn before the rich with cringing art.\n\nFor see! A jar that in the ocean fell\nHolds no more water in its little shell\nThan when you lowered it in the meanest well.\n", 
        "sa": "yad dhātrā nija-bhāla-paṭṭa-likhitaṃ stokaṃ mahad vā dhanaṃ\ntat prāpnoti marusthale 'pi nitarāṃ merau tato nādhikam |\ntad dhīro bhava vittavatsu kṛpaṇāṃ vṛttiṃ vṛthā sā kṛthāḥ\nkūpe paśya payonidhāv api ghaṭo gṛhṇāti tulyaṃ jalam || BharSt_1.49 ||\n"
    }, 
    "1.5": {
        "ryder": "THE STUBBORN FOOL-II\n\n  With sufficient toil and travail\n  You may gather oil from gravel;\nThe mirage perhaps your thirsty lips may cool;\n  If you seek it night and morn,\n  You may find a rabbit's horn;\nBut you never can convince a stubborn fool.\n", 
        "sa": "labheta sikatāsu tailam api yatnataḥ pīḍayan\npibec ca mṛga-tṛṣṇikāsu salilaṃ pipāsārditaḥ |\nkvacid api paryaṭan śaśa-viṣāṇam āsādayet\nna tu pratiniviṣṭa-mūrkha-cittam ārādhayet || BharSt_1.5 ||\n"
    }, 
    "1.50": {
        "sa": "tvam eva cātakādhāro '\nsīti keṣāṃ na gocaraḥ |\nkim ambhoda-varāsmākaṃ\nkārpaṇyoktaṃ pratīkṣase || BharSt_1.50 ||\n"
    }, 
    "1.51": {
        "sa": "re re cātaka sāvadhāna-manasā mitra kṣaṇaṃ śrūyatām\nambhodā bahavo vasanti gagane sarve 'pi naitādṛśāḥ |\nkecid vṛṣṭibhir ārdrayanti vasudhāṃ garjanti kecid vṛthā\nyaṃ yaṃ paśyasi tasya tasya purato mā brūhi dīnaṃ vacaḥ || BharSt_1.51 ||\n"
    }, 
    "1.52": {
        "sa": "akaruṇatvam akāraṇa-vigrahaḥ\nparadhane parayoṣiti ca spṛhā |\nsujana-bandhujaneṣv asahiṣṇutā\nprakṛti-siddham idaṃ hi durātmanām || BharSt_1.52 ||\n"
    }, 
    "1.53": {
        "sa": "durjanaḥ parihartavyo\nvidyayā 'lakṛto 'pi san |\nmaṇinā bhūṣitaḥ sarpaḥ\nkim asau na bhayaṅkaraḥ || BharSt_1.53 ||\n"
    }, 
    "1.54": {
        "sa": "jāḍyaṃ hrīmati gaṇyate vrata-rucau dambhaḥ śucau kaitavaṃ\nśūre nirghṛṇatā munau vimatitā dainyaṃ priyālāpini |\ntejasviny avaliptatā mukharatā vaktary aśaktiḥ sthire\ntat ko nāma guṇo bhavet sa guṇināṃ yo durjanair nāṅkitaḥ || BharSt_1.54 ||\n"
    }, 
    "1.55": {
        "sa": "lobhaś ced aguṇena kiṃ piśunatā yady asti kiṃ pātakaiḥ\nsatyaṃ cet tapasā ca kiṃ śuci mano yady asti tīrthena kim |\nsaujanyaṃ yadi kiṃ guṇaiḥ sumahimā yady asti kiṃ maṇḍanaiḥ\nsad-vidyā yadi kiṃ dhanair apayaśo yady asti kiṃ mṛtyunā || BharSt_1.55 ||\n"
    }, 
    "1.56": {
        "ryder": "SEVEN ARROWS\n\nSeven arrows pierce my heart:\nThe moonbeams that by day depart;\nThe maid whose youthful beauty flies;\nThe pool wherein the lotus dies;\nThe handsome man whose lips are dumb\nThe rich man, miserly and glum;\nThe good man sunk in suffering;\nThe rogue in favor with the king.\n", 
        "sa": "śaśī divasa-dhūsaro galita-yauvanā kāminī\nsaro vigata-vārijaṃ mukham anakṣaraṃ svākṛteḥ |\nprabhur dhana-parāyaṇaḥ satata-durgataḥ sajjano\nnṛpāṅgaṇa-gataḥ khalo manasi sapta śalyāni me || BharSt_1.56 ||\n"
    }, 
    "1.57": {
        "ryder": "THE ANGER OF THE KING\n\nNone from the anger of the king\n  May be released;\nThe fire consumes the offering\n  And burns the priest.\n", 
        "sa": "na kaścic caṇḍa-kopānām\nātmīyo nāma bhūbhujām |\nhotāram api juhvānaṃ\nspṛṣṭo vahati pāvakaḥ || BharSt_1.57 ||\n"
    }, 
    "1.58": {
        "sa": "maunomūkaḥ pravacana-paṭur bāṭulo jalpako vā\ndhṛṣṭaḥ pārśve vasati ca sadā dūrataś cāpragalbhaḥ |\nkṣāntyā bhīrur yadi na sahate prāyaśo nābhijātaḥ\nsevādharmaḥ parama-gahano yoginām apy agamyaḥ || BharSt_1.58 ||\n"
    }, 
    "1.59": {
        "sa": "udbhāsitākhila-khalasya viśṛṅkhalasya\nprāg-jāta-vistṛta-nijādhama-karma-vṛtteḥ |\ndaivād avāpta-vibhavasya guṇa-dviṣo 'sya\nnīcasya gocara-gataiḥ sukham āpyate || BharSt_1.59 ||\n"
    }, 
    "1.6": {
        "ryder": "PREACHING\n\nHe longs, with twigs from lotus-bowers\n  To bind an elephant,\nHe strives, with softest siris-flowers\n  To sever adamant,\nHe yearns, with honey-drops alone\n  To sweeten ocean's taint,\nWho hopes, with sugar-coated tone\n  To make a rogue a saint.\n", 
        "sa": "vyālaṃ bāla-mṛṇāla-tantubhir asau roddhuṃ samujjṛmbhate\nchettuṃ vajra-maṇiṃ śirīṣa-kusuma-prāntena sannahyati |\nmādhuryaṃ madhu-bindunā racayituṃ kṣārāmudher īhate\nnetuṃ vāñchanti yaḥ khalān pathi satāṃ sūktaiḥ sudhā-syandibhiḥ || BharSt_1.6 ||\n"
    }, 
    "1.60": {
        "ryder": "TWO KINDS OF FRIENDSHIP\n\nThe friendship of the rogue or saint,\n  Like shade at dawn or shade at noon,\nStarts large and slowly grows more faint,\n  Or starting faint, grows larger soon.\n", 
        "sa": "ārambha-gurvī kṣayiṇī krameṇa\nlaghvī purā vṛddhimatī ca paścāt |\ndinasya pūrvārdha-parārdha-bhinnā\nchāyeva maitrī khala-saj-janānām || BharSt_1.60 ||\n"
    }, 
    "1.61": {
        "ryder": "WHY?\n\nThe deer, the fish, the good man hunger\n  For grass, for water, for content;\nYet hunter, fisher, scandalmonger\n  Pursue each harmless innocent.\n", 
        "sa": "mṛga-mīna-sajjanānāṃ tṛṇa-jala-santoṣa-vihita-vṛttīnām |\nlubdhaka-dhīvara-piśunā niṣkāraṇa-vairiṇo jagati || BharSt_1.61 ||\n"
    }, 
    "1.62": {
        "sa": "vāñchā sajjana-saṅgame para-guṇe prītir gurau namratā\nvidyāyāṃ vyasanaṃ sva-yoṣiti ratir lokāpavādād bhayam |\nbhaktiḥ śūlini śaktir ātma-damane saṃsarga-muktiḥ khale\nyeṣv ete nivasanti nirmala-guṇās tebhyo narebhyo namaḥ || BharSt_1.62 ||\n"
    }, 
    "1.63": {
        "sa": "vipadi dhairyam athābhyudaye kṣamā\nsadasi vākya-paṭutā yudhi vikramaḥ |\nyaśasi cābhirucir vyasanaṃ śrutau\nprakṛti-siddham idaṃ hi mahātmanām || BharSt_1.63 ||\n"
    }, 
    "1.64": {
        "sa": "pradānaṃ pracchannaṃ gṛham upagate sambhrama-vidhiḥ\npriyaṃ kṛtvā maunaṃ sadasi kathanaṃ cāpy upakṛteḥ |\nanutseko lakṣmyām anabhibhava-gandhāḥ para-kathāḥ\nsatāṃ kenoddiṣṭaṃ viṣamam asidhārā-vratam idam || BharSt_1.64 ||\n"
    }, 
    "1.65": {
        "sa": "kare ślāghyas tyāgaḥ śirasi guru-pāda-praṇayitā\nmukhe satyā vāṇī vijayi bhujayor vīryam atulam |\nhṛdi svacchā vṛttiḥ śrutim adhigataṃ ca śravaṇayor\nvināpy aiśvaryeṇa prakṛti-mahatāṃ maṇḍanam idam || BharSt_1.65 ||\n"
    }, 
    "1.66": {
        "ryder": "A noble soul, in days of power,\nIs tender as a lotus-flower:\nBut when it meets misfortune's shock,\nGrows hard as Himalayan rock.\n", 
        "sa": "sampatsu mahatāṃ cittaṃ\nbhavaty utpala-komalam |āpatsu ca mahāśailaśilā-\nsaṅghāta-karkaśam || BharSt_1.66 ||\n"
    }, 
    "1.67": {
        "sa": "santaptāyasi saṃsthitasya payaso nāmāpi na jñāyate\nmuktākāratayā tad eva nalinī-patra-sthitaṃ rājate |\nsvātyāṃ sāgara-śukti-madhya-patitaṃ tan-mauktikaṃ jāyate\nprāyeṇādhama-madhyamottama-guṇaḥ saṃsargato jāyate || BharSt_1.67 ||\n"
    }, 
    "1.68": {
        "sa": "prīṇāti yaḥ sucaritaiḥ pitaraṃ sa putro\nyad bhartur eva hitam icchati tat kalatram |\ntan mitram āpadi sukhe ca sama-kriyaṃ yad\netat trayaṃ jagati puṇya-kṛto labhante || BharSt_1.68 ||\n"
    }, 
    "1.69": {
        "sa": "eko devaḥ keśavo vā śivo vā\nhy ekaṃ mitraṃ bhūpatir vā yatir vā |\neko vāsaḥ pattane vā vane vā\nhy ekā bhāryā sundarī vā darī vā || BharSt_1.69 ||\n"
    }, 
    "1.7": {
        "ryder": "THE FORTUNATE FOOL\n\nGod to the fool a way has shown,\nA way unfailing, all his own,\n  To hide his lack of sense;\nFor each, however great a fool,\nAmong the wise may wear the jewel\n  Called Silence.\n", 
        "sa": "svāyattam ekānta-guṇaṃ vidhātrā\nvinirmitaṃ chādanam ajñatāyāḥ |\nviśeṣāataḥ sarva-vidāṃ samāje\nvibhūṣaṇaṃ maunam apaṇḍitānām || BharSt_1.7 ||\n"
    }, 
    "1.70": {
        "sa": "namratvenonnamantaḥ para-guṇa-kathanaiḥ svān guṇān khyāpayantaḥ\nsvārthān sampādayanto vitata-pṛthutarārambha-yatnāḥ parārthe |\nkṣāntyaivākṣepa-rukṣākṣara-mukhara-mukhān durjanān dūṣayantaḥ\nsantaḥ sāścarya-caryā jagati bahu-matāḥ kasya nābhyarcanīyāḥ || BharSt_1.70 ||\n"
    }, 
    "1.71": {
        "sa": "bhavanti namrās taravaḥ phalodgamair\nnavāmbubhir dūrāvalambino ghanāḥ |\nanuddhatāḥ sat-puruṣāḥ samṛddhibhiḥ\nsvabhāva eṣa paropakāriṇām || BharSt_1.71 ||\n"
    }, 
    "1.72": {
        "sa": "śrotraṃ śrutenaiva na kuṇḍalena\ndānena pāṇir na tu kaṅkaṇena |\nvibhāti kāyaḥ karuṇa-parāṇāṃ\nparopakārair na tu candanena || BharSt_1.72 ||\n"
    }, 
    "1.73": {
        "sa": "pāpān nivārayati yojayate hitāya\nguhyaṃ nigūhati guṇān prakaṭīkaroti |\nāpad-gataṃ ca na jahāti dadāti kāle\nsan-mitra-lakṣaṇam idaṃ pravadanti santaḥ || BharSt_1.73 ||\n"
    }, 
    "1.74": {
        "sa": "padmākaraṃ dinakaro vikacīkaroti\ncamdrp volāsayati kairava-cakravālam |\nnābhyarthito jaladharo 'pi jalaṃ dadāti\nsantaḥ svayaṃ parahite vihitābhiyogāḥ || BharSt_1.74 ||\n"
    }, 
    "1.75": {
        "sa": "eke sat-puruṣāḥ parārtha-ghaṭakāḥ svārthaṃ parityajanti ye\nsāmānyās tu parārtham udyama-bhṛtaḥ svārthāvirodhena ye |\nte 'mī mānuṣa-rākṣasāḥ parahitaṃ svārthāya nighnanti ye\nye tu ghnanti nirarthakaṃ parahitaṃ te ke na jānīmahe || BharSt_1.75 ||\n"
    }, 
    "1.76": {
        "sa": "kṣīreṇātmagatodakāya hi guṇā dattā purā te 'khilā\nkṣīrottāpam avekṣya tena payasā svātmā kṛśānau hutaḥ |\ngantuṃ pāvakam unmanas tad abhavad dṛṣṭvā tu mitrāpadaṃ\nyuktaṃ tena jalena śāmyati satāṃ maitrī punas tv īdṛśī || BharSt_1.76 ||\n"
    }, 
    "1.77": {
        "sa": "itaḥ svapiti keśavaḥ kulam itas tadīya-dviṣām\nitaś ca śaraṇārthināṃ śikhariṇāṃ gaṇāḥ śerate |\nito 'pi baḍavānalaḥ saha samasta-saṃvartakaiṛ\naho vitatam ūrjitaṃ bhara-sahaṃ sindhor vapuḥ || BharSt_1.77 ||\n"
    }, 
    "1.78": {
        "sa": "tṛṣṇāṃ chindhi bhaja kṣamāṃ jahi madaṃ pāpe ratiṃ mā kṛthāḥ\nsatyaṃ brūhy anuyāhi sādhu-padavīṃ sevasva vidvaj-janam |\nmānyān mānaya vidviṣo 'py anunaya prakhyāpaya praśrayaṃ\nkīrtiṃ pālaya duḥkhite kuru dayām etat satāṃ ceṣṭitam || BharSt_1.78 ||\n"
    }, 
    "1.79": {
        "sa": "manasi vacasi kāye puṇya-pīyūṣa-pūrṇās\ntribhuvanam upakāra-śreṇibhiḥ prīṇayantaḥ |\npara-guṇa-paramāṇūn parvatīkṛtya nityaṃ\nnija-hṛdi vikasantaḥ santa santaḥ kiyantaḥ || BharSt_1.79 ||\n"
    }, 
    "1.8": {
        "ryder": "WHEN I KNEW A LITILE BIT\n\nWhen I knew a little bit,\nThen my silly, blinded wit,\nMad as elephants in rut,\nThought it was omniscient; but\nWhen I learned a little more\nFrom the scholar's hoarded store,\nMadness' fever soon grew cool,\nAnd I knew I was a fool.\n", 
        "sa": "yadā kiñcij-jño 'haṃ dvipa iva madāndhaḥ samabhavaṃ\ntadā sarvajño 'smīty abhavad avaliptaṃ mama manaḥ\nyadā kiñcit kiñcid budhajana-sakāśād avagataṃ\ntadā mūrkho 'smīti jvara iva mado me vyapagataḥ || BharSt_1.8 ||\n"
    }, 
    "1.80": {
        "sa": "kiṃ tena hema-giriṇā rajatādriṇā vā\nyatrāśritāś ca taravas taravas ta eva |\nmanyāmahe malayam eva yad-āśrayeṇa\nkaṅkola-nimba-kaṭujā api candanāḥ syuḥ || BharSt_1.80 ||\n"
    }, 
    "1.81": {
        "sa": "ratnair mahārhais tutuṣur na devā\nna bhejire bhīma-viṣeṇa bhītim |\nsudhāṃ vinā na parayur virāmaṃ\nna niścitārthād viramanti dhīrāḥ || BharSt_1.81 ||\n"
    }, 
    "1.82": {
        "sa": "kvacit pṛthvīśayyaḥ kvacid api ca paraṅka-śayanaḥ\nkvacic chākāhāraḥ kvacid api ca śālyodana-ruciḥ |\nkvacit kanthādhārī kvacid api ca divyāmbaradharo\nmanasvī kāryārthī na gaṇayati duḥkhaṃ na ca sukham || BharSt_1.82 ||\n"
    }, 
    "1.83": {
        "sa": "aiśvaryasya vibhūṣaṇaṃ sujanatā śauryasya vāk-saṃyamo\njñānasyopaśamaḥ śrutasya vinayo vittasya pātre vyayaḥ |\nakrodhas tapasaḥ kṣamā prabhavitur dharmasya nirvājatā\nsarveṣām api sarva-kāraṇam idaṃ śīlaṃ paraṃ bhūṣaṇam || BharSt_1.83 ||\n"
    }, 
    "1.84": {
        "sa": "nindantu nīti-nipuṇā yadi vā stuvantu\nlakṣmīḥ samāviśatu gacchatu vā yatheṣṭham |\nadyaiva vā maraṇam astu yugāntare vā\nnyāyyāt pathaḥ pravicalanti padaṃ na dhīrāḥ || BharSt_1.84 ||\n"
    }, 
    "1.85": {
        "sa": "bhagnāśasya karaṇḍa-piṇḍita-tanor mlānendriyasya kṣudhā\nkṛtvākhur vivaraṃ svayaṃ nipatito naktaṃ mukhe bhoginaḥ |\ntṛptas tat-piśitena satvaram asau tenaiva yātaḥ yathā\nlokāḥ paśyata daivam eva hi nṛṇāṃ vṛddhau kṣaye kāraṇam || BharSt_1.85 ||\n"
    }, 
    "1.86": {
        "sa": "ālasyaṃ hi manuṣyāṇāṃ\nśarīrastho mahān ripuḥ |\nnāsty udyama-samo bandhuḥ\nkurvāṇo nāvasīdati || BharSt_1.86 ||\n"
    }, 
    "1.87": {
        "sa": "chinno 'pi rohati tar kṣīṇo 'py upacīyate punaś candraḥ |\niti vimṛśantaḥ santaḥ santapyante na duḥkheṣu || BharSt_1.87 ||\n"
    }, 
    "1.88": {
        "sa": "netā yasya bṛhaspatiḥ praharaṇaṃ vajraṃ surāḥ sainikāḥ\nsvargo durgam anugrahaḥ kila harer airāvato vāraṇaḥ |\nity aiśvarya-balānvito 'pi balabhid bhagnaḥ paraiḥ saṅgare\ntad vyaktaṃ nanu daivam eva śaraṇaṃ dhig dhig vṛthā pauruṣam || BharSt_1.88 ||\n"
    }, 
    "1.89": {
        "sa": "karmāyattaṃ phalaṃ puṃsāṃ\nbuddhiḥ karmānusāriṇī |\ntathāpi sudhiyā bhāvyaṃ\nsuvicāryaiva kurvatā || BharSt_1.89 ||\n"
    }, 
    "1.9": {
        "sa": "kṛmi-kula-cittaṃ lālā-klinnaṃ vigandhi-jugupsitaṃ\nnirupama-rasaṃ prītyā khādan narāsthi nirāmiṣam |\nsurapatim api śvā pārśvasthaṃ vilokya na śaṅkate\nna hi gaṇayati kṣudro jantuḥ parigraha-phalgutām || BharSt_1.9 ||\n"
    }, 
    "1.90": {
        "ryder": "THE UNLUCKY MAN\n\nA bald man once, whose hairless pate\nFelt inconveniently hot,\nFled to a cocoa-tree at noon-\nHe hoped to find a shady spot.\nAnd then a big nut fell, and crack!\nThe poor, hald head was split in two.\nMisfortunes almost always find\nThe man whom evil fares pursue.\n", 
        "sa": "khalv āto divaseśvarasya kiraṇaiḥ santāḍito mastake\nvāñchan deśam anātapaṃ vidhi-vaśāt tālasya mūlaṃ gataḥ |\ntatrāpy asya mahāphalena patatā bhagnaṃ saśabdaṃ śiraḥ\nprāyo gacchati yatra bhāgya-rahitas tatraiva yānty āpadaḥ || BharSt_1.90 ||\n"
    }, 
    "1.91": {
        "sa": "ravi-niśākarayor graha-pīḍanaṃ\ngaja-bhujaṅgamayor api bandhanam |\nmatimatāṃ ca vilokya daridratāṃ\nvidhir aho balavān iti me matiḥ || BharSt_1.91 ||\n"
    }, 
    "1.92": {
        "sa": "sṛjati tāvad aśeṣa-guṇakaraṃ\npuruṣa-ratnam alaṅkaraṇaṃ bhuvaḥ |\ntad api tat-kṣaṇa-bhaṅgi karoti\nced ahaha kaṣṭam apaṇḍitatā vidheḥ || BharSt_1.92 ||\n"
    }, 
    "1.93": {
        "sa": "patraṃ naiva yadā karīra-viṭape doṣo vasantasya kim\nnolūko 'py avaokate yadi divā sūryasya kiṃ dūṣaṇam |\ndhārā naiva patanti cātaka-mukhe meghasya kiṃ dūṣaṇam\nyat pūrvaṃ vidhinā lalāṭa-likhitaṃ tan mārjituṃ kaḥ kṣamaḥ || BharSt_1.93 ||\n"
    }, 
    "1.94": {
        "sa": "namasyāmo devān nanu hatavidhes te 'pi vaśagā\nvidhir vandyaḥ so 'pi pratiniyata-karmaika-phaladaḥ |\nphalaṃ karmāyattaṃ yadi kim amaraiḥ kiṃ ca vidhinā\nnamas tat-karmabhyo vidhir api na yebhyaḥ prabhavati || BharSt_1.94 ||\n"
    }, 
    "1.95": {
        "sa": "brahmā yena kulālavan niyamito brahmāḍa-bhāṇḍodare\nviṣṇur yena daśāvatāra-gahane kṣipto mahā-saṅkaṭe |\nrudro yena kapāla-pāṇi-puṭake bhikṣāṭanaṃ kāritaḥ\nsūryo bhrāmyati nityam eva gagane tasmai namaḥ karmaṇe || BharSt_1.95 ||\n"
    }, 
    "1.96": {
        "sa": "naivākṛtiḥ phalati naivaa kulaṃ na śīlaṃ\nvidyāpi naiva na ca yatna-kṛtāpi sevā |\nbhāgyāni pūrva-tapasā khalu sañcitāni\nkāle phalanti puruṣasya yathaiva vṛkṣāḥ || BharSt_1.96 ||\n"
    }, 
    "1.97": {
        "sa": "vane raṇe śatru-jalāgni-madhye\nmahārṇave parvata-mastake vā |\nsuptaṃ pramattaṃ viṣama-sthitaṃ vā\nrakṣanti puṇyāni purākṛtāni || BharSt_1.97 ||\n"
    }, 
    "1.98": {
        "sa": "yā sādhūṃś ca khalān karoti viduṣo mūrkhān hitān dveṣiṇaḥ\npratyakṣaṃ kurute parīkṣam amṛtaṃ hālāhalaṃ tat-kṣaṇāt |\ntām ārādhaya sat-kriyāṃ bhagavatīṃ bhoktuṃ phalaṃ vāñchitaṃ\nhe sādho vyasanair guṇeṣu vipuleṣv āsthāṃ vṛthā mā kṛthāḥ || BharSt_1.98 ||\n"
    }, 
    "1.99": {
        "sa": "guṇavad aguṇavad vā kurvatā kārya-jātaṃ\npariṇatir avadhāryā yatnataḥ paṇḍitena |\natirabhasa-kṛtānāṃ karmaṇām āvipatter\nbhavati hṛdaya-dāhī śalya-tulyo vipākaḥ || BharSt_1.99 ||\n"
    }, 
    "2.1": {
        "sa": "śambhu-svayambhu-harayo hariṇekṣaṇānāṃ\nyenākriyanta satataṃ gṛha-kumbha-dāsāḥ |\nvācām agocara-caritra-vicitritāya\ntasmai namo bhagavate makara-dhvajāya || BharSt_2.1 ||\n"
    }, 
    "2.10": {
        "ryder": "THE WEAKER SEX\n\nThe classic poets make a great mistake;\n  Forever of the weaker sex they speak;\nWhen gods are subjugated for the sake\n  Of starry glances, are the women weak?\n", 
        "sa": "nūnaṃ hi te kavi-varā viparīta-vāco\nye nityam āhur abalā iti kāminīs tāḥ |\nyābhir vilolitara-tāraka-dṛṣṭi-pātaiḥ\nśakrādayo 'pi vijitās tv abalāḥ kathaṃ tāḥ || BharSt_2.10 ||\n"
    }, 
    "2.100": {
        "sa": "keśānākulayan dṛśo mukulayan vāso balād ākṣipannātanvan\npulakodgamaṃ prakaṭayann āvega-kampaṃ śanaiḥ |\nbāraṃ bāram udāra-sītkṛta-kṛto danta-cchadān pīḍayan\nprāyaḥ śaiśira eṣa samprati marut kāntāsu kāntāyate || BharSt_2.100 ||\n"
    }, 
    "2.101": {
        "sa": "yady asya nāsti ruciraṃ tasmiṃs tasya spṛhā manojñe 'pi |\nramaṇīye 'pi sudhāṃśau na manaḥ-kāmaḥ sarojinyāḥ || BharSt_2.101 ||\n"
    }, 
    "2.102": {
        "sa": "vairāgye saṃcaraty eko nītau bhramati cāparaḥ |\nśṛṅgāre ramate kaścid bhuvi bhedāḥ parasparam || BharSt_2.102 ||\n"
    }, 
    "2.11": {
        "sa": "nūnam ājñā-karas tasyāḥ subhruvo makara-dhvajaḥ |\nyatas tan-netra-sañcāra-sūciteṣu pravartate || BharSt_2.11 ||\n"
    }, 
    "2.12": {
        "sa": "keśāḥ saṃyaminaḥ śruter api paraṃ pāraṃ gate locane\nantar-vaktram api svabhāva-śuci-bhīḥ kīrṇaṃ dvijānāṃ gaṇaiḥ |\nmuktānāṃ satatādhivāsa-rucirau vakṣoja-kumbhāv imāvitthaṃ\ntanvi vapuḥ praśāntam api terāgaṃ karoty eva naḥ || BharSt_2.12 ||\n"
    }, 
    "2.13": {
        "sa": "mugdhe dhānuṣkatā keyam apūrvā tvayi dṛśyate |\nyayā vidhyasi cetāṃsi guṇair eva na sāyakaiḥ || BharSt_2.13 ||\n"
    }, 
    "2.14": {
        "ryder": "GENTLE EYES\n\nCandle, and fire, and star,\n  Sun, moon, to give me light;\nBut her dear, gentle eyes are far—\n  This world is night.\n", 
        "sa": "sati pradīpe saty agnau satsu tārāravīnduṣu |\nvinā me mṛga-śāvākṣyā tamo-bhūtam idaṃ jagat || BharSt_2.14 ||\n"
    }, 
    "2.15": {
        "sa": "udvṛttaḥ stana-bhāra eṣa tarale netre cale bhrū-late\nrāgādhiṣṭhitam oṣṭha-pallavam idaṃ kurvantu nāma vyathām |\nsaubhāgyākṣara-mālikeva likhitā puṣpāyudhena svayaṃ\nmadhyasthāpi karoti tāpam adhikaṃ romāvaliḥ kena sā || BharSt_2.15 ||\n"
    }, 
    "2.16": {
        "sa": "mukhena candra-kāntena mahānīlaiḥ śiroruhaiḥ |\nkarābhyāṃ padmarāgābhyāṃ reje ratnamayīva sā || BharSt_2.16 ||\n"
    }, 
    "2.17": {
        "sa": "guruṇā stana-bhāreṇa mukha-candreṇa bhāsvatā |\nśanaiś-carābhyāṃ pādābhyāṃ reje grahamayīva sā || BharSt_2.17 ||\n"
    }, 
    "2.18": {
        "sa": "tasyāḥ stanau yadi ghanau jaghanaṃ ca hāri\nvaktraṃ ca cāru tava citta kim ākulatvam |\npuṇyaṃ kuruṣva yadi teṣu tavāsti vāñchā\npuṇyair vinā na hi bhavanti samīhitārthāḥ || BharSt_2.18 ||\n"
    }, 
    "2.19": {
        "sa": "ime tāruṇya-śrī-nava-parimalāḥ prauḍha-suratapratāpa-\nprārambhāḥ smara-vijaya-dāna-pratibhuvaḥ |\nciraṃ cetaś corā abhinava-vikāraika-guravo\nvilāsa-vyāpārāḥ kim api vijayante mṛga-dṛśām || BharSt_2.19 ||\n"
    }, 
    "2.2": {
        "sa": "smitena bhāvena ca lajjayā bhiyā\nparāṇmukhair ardha-kaṭākṣa-vīkṣaṇaiḥ |\nvacobhir īrṣyā-kalahena līlayā\nsamasta-bhāvaiḥ khalu bandhanaṃ striyaḥ || BharSt_2.2 ||\n"
    }, 
    "2.20": {
        "sa": "praṇaya-madhurāḥ premodgārā rasāśrayatāṃ gatāḥ\nphaṇiti-madhurā mugdha-prāyāḥ prakāśita-sammadāḥ |\nprakṛti-subhagā visrambhārdrāḥ smarodaya-dāyinī\nrahasi kim api svairālāpā haranti mṛgīdṛśām || BharSt_2.20 ||\n"
    }, 
    "2.21": {
        "ryder": "Graceful amid the forest shade\nWandered a weary, weary maid;\nAlone, by moonbeams sore opprest,\nLifting the garment from her breast.\n", 
        "sa": "viśramya viśramya vana-drumāṇāṃ\nchāyāsu tanvī vicacāra kācit |\nstanottarīyeṇa karoddhṛtena\nnivārayantī śaśino mayūkhān || BharSt_2.21 ||\n"
    }, 
    "2.22": {
        "ryder": "LOVE GROWS BY WHAT IT FEEDS ON\n\nWhen she is far, I only want to see see her;\n  When she is seen, I only want to kiss her;\nWhen she is kissed, I never want to flee her;\n  I know that I could never bear to miss her.\n", 
        "sa": "adarśane darśana-mātra-kāmā\ndṛṣṭvā pariṣvaṅga-sukhaika-lolā |\nāliṅgitāyāṃ punar āyatākṣyāmāśāsmahe\nvigrahayor abhedam || BharSt_2.22 ||\n"
    }, 
    "2.23": {
        "sa": "mālatī śirasi jṛmbhaṇaṃ mukhe\ncandanaṃ vapuṣi kuṅkumāvilam |\nvakṣasi priyatamā madālasā\nsvarga eṣa pariśiṣṭa āgamaḥ || BharSt_2.23 ||\n"
    }, 
    "2.24": {
        "sa": "prāṅ mām eti manāg anāgata-rasaṃ jātābhilāṣāṃ tataḥ\nsavrīḍaṃ tad anu ślathodyamam atha pradhvasta-dhairyaṃ punaḥ |\npremārdraṃ spṛhaṇīya-nirbhara-rahaḥ krīḍā-pragalbhaṃ tato\nniḥsaṅgāṅga-vikarṣaṇādhika-sukha-ramyaṃ kula-strī-ratam || BharSt_2.24 ||\n"
    }, 
    "2.25": {
        "sa": "urasi nipatitānāṃ srasta-dhammillakānāṃ\nmukulita-nayanānāṃ kiñcid-unmīlitānām |\nupari surata-kheda-svinna-gaṇḍa-sthalānāmadhara-\nmadhu vadhūnāṃ bhāgyavantaḥ pibanti || BharSt_2.25 ||\n"
    }, 
    "2.26": {
        "sa": "āmīlita-nayanānāṃ yaḥ\nsurataraso 'nu saṃvidaṃ bhāti |\nmithurair mitho 'vadhāritamavitatham\nidam eva kāma-nirbarhaṇam || BharSt_2.26 ||\n"
    }, 
    "2.27": {
        "sa": "idam anucitam akramaś ca puṃsāṃ\nyad iha jarāsv api manmathā vikārāḥ |\ntad api ca na kṛtaṃ nitambinīnāṃ\nstana-patanāvadhi jīvitaṃ rataṃ vā || BharSt_2.27 ||\n"
    }, 
    "2.28": {
        "sa": "rājas-tṛṣṇāmburāśer na hi jagati gataḥ kaścid evāvasānaṃ\nko vārtho 'rthaiḥ prabhūtaiḥ sva-vapuṣi galite yauvane sānurāge |\ngacchāmaḥ sadma yāvad vikasita-nayanendīvarālokinīnāmākramyākramya\nrūpaṃ jhaṭiti na jarayā lupyate preyasīnām || BharSt_2.28 ||\n"
    }, 
    "2.29": {
        "sa": "rāgasyāgāram ekaṃ naraka-śata-mahā-duḥkha-samprāpti-heturmohasyotpatti-\nbījaṃ jaladhara-paṭalaṃ jñāna-tārādhipasya |\nkandarpasyaika-mitraṃ prakaṭita-vividha-spaṣṭa-doṣa-prabandhaṃ\nloke 'smin na hy artha-vraja-kula-bhavana-yauvanād anyad asti || BharSt_2.29 ||\n"
    }, 
    "2.3": {
        "sa": "bhrū-cāturyāt kuṣcitākṣāḥ kaṭākṣāḥ\nsnigdhā vāco lajjitāntāś ca hāsāḥ |\nlīlā-mandaṃ prasthitaṃ ca sthitaṃ ca\nstrīṇām etad bhūṣaṇaṃ cāyudhaṃ ca || BharSt_2.3 ||\n"
    }, 
    "2.30": {
        "sa": "śṛṅgāra-druma-nīrade prasṛmara-krīḍā-rasa-srotasi\npradyumna-priya-bāndhave catura-vāṅ-muktā-phalodanvati |\ntanvī-netra-cakora-pāvana-vidhau saubhāgya-lakṣmī-nidhau\ndhanyaḥ ko 'pi na vikriyāṃ kalayati prāpte nave yauvane || BharSt_2.30 ||\n"
    }, 
    "2.31": {
        "sa": "saṃsāre 'sminn asāre kunṛpati-bhavana-dvāra-sevā-kalaṅkavyāsaṅga-\nvyasta-dhairyaṃ katham amala-dhiyo mānasaṃ saṃvidadhyuḥ |\nyady etāḥ prodyad-indu-dyuti-nicaya-bhṛto na syur ambhoja-netrāḥ\npreṅkhat-kāñcī-kalāpāḥ stana-bhara-vinaman-madhya-bhājas taruṇyaḥ || BharSt_2.31 ||\n"
    }, 
    "2.32": {
        "sa": "siddhādhyāsita-kandare hara-vṛṣa-skandhāvarugṇa-drume\ngaṅgā-dhauta-śilā-tale himavataḥ sthāne sthite śreyasi |\nkaḥ kurvīta śiraḥ praṇāma-malinaṃ mlānaṃ manasvī jano\nyad-vitrasta-kuraṅga-śāva-nayanā na syuḥ smarāstraṃ striyaḥ || BharSt_2.32 ||\n"
    }, 
    "2.33": {
        "sa": "saṃsāra tava paryanta-padavī na davīyasī |\nantarā dustarā na syur yadi te madirekṣaṇām || BharSt_2.33 ||\n"
    }, 
    "2.34": {
        "sa": "diśa vana-hariṇībhyo vaṃśa-kāṇḍa-cchavīnāṃ\nkavalam upala-koṭi-cchinna-mūlaṃ kuśānām |\nśaka-yuvati-kapolāpāṇḍutāmbūla-vallīdalam\naruṇa-nakhāgraiḥ pāṭitaṃ vā vadhūbhyaḥ || BharSt_2.34 ||\n"
    }, 
    "2.35": {
        "sa": "asārāḥ sarve te virati-virasāḥ pāpa-viṣayā\njugupsyantāṃ yad vā nanu sakala-doṣāspadam iti |\ntathāpy etad-bhūmau nahi para-hitāt puṇyam adhikaṃ\nna cāsmin saṃsāre kuvalaya-dṛśo ramyam aparam || BharSt_2.35 ||\n"
    }, 
    "2.35.5": {
        "sa": "etat-kāma-phalo loke yad dvayor eka-cittatā |\nanya-citta-kṛte kāme śavayor iva saṅgamaḥ || BharSt_2.35.5 ||\n"
    }, 
    "2.36": {
        "sa": "mātsaryam utsārya vicārya kāryamāryāḥ\nsamaryādam idaṃ vadantu |\nsevyā nitambāḥ kim u bhūdharāṇāmata\nsmara-smera-vilāsinīnām || BharSt_2.36 ||\n"
    }, 
    "2.37": {
        "sa": "saṃsāre svapna-sāre pariṇati-tarale dve gatī paṇḍitānāṃ\ntattva-jñānāmṛtāmbhaḥ-plava-lalita-dhiyāṃ yātu kālaḥ kathañcit |\nno cen mugdhāṅganānāṃ stana-jaghana-ghanābhoga-sambhoginīnāṃ\nsthūlopastha-sthalīṣu sthagita-karatala-sparśa-līlodyamānām || BharSt_2.37 ||\n"
    }, 
    "2.38": {
        "sa": "āvāsaḥ kriyatāṃ gaṅge pāpa-hāriṇi vāriṇi |\nstana-dvaye taruṇyā vā manohāriṇi hāriṇi || BharSt_2.38 ||\n"
    }, 
    "2.39": {
        "ryder": "THE TWO THINGS THAT MATTER\n\nWhy all this talk and foolish chatter?\nThere are just two things that really matter:\nA buxom, young, and frisky wife;\nOr else a lonely forest-life.\n", 
        "sa": "kim iha bahubhir uktair yukti-śūnyaiḥ pralāpairdvayam\niha puruṣāṇāṃ sarvadā sevanīyam |\nabhinava-mada-līlā-lālasaṃ sundarīṇāṃ\nstana-bhara-parikhinnaṃ yauvanaṃ vā vanaṃ vā || BharSt_2.39 ||\n"
    }, 
    "2.4": {
        "ryder": "WOMEN'S EYES\n\nThe world is full of women's eyes,\nDefiant, filled with shy surprise,\nDemure, a little overfree,\nOr simply sparkling roguishly;\nIt seems a gorgeous lily-bed,\nWhichever way I turn my head.\n", 
        "sa": "kvacit sa-bhrū-bhaṅgaiḥ kvacid api ca lajjā-parigataiḥ\nkvacid bhūri-trastaiḥ kvacid api ca līlā-vilalitaiḥ |\nkumārīṇām etair madana-subhagair netra-valitaiḥ\nsphuran-nīlābjānāṃ prakara-parikīrṇā iva diśaḥ || BharSt_2.4 ||\n"
    }, 
    "2.40": {
        "ryder": "WHAT DELIGHTS AND HURTS\n\nIt is the truth sans prejudice I speak;\n  Ye people, heed this truth forever true;\nAll that delights in women you must seek,\n  And all that hurts, you find in women too.\n", 
        "sa": "satyaṃ janā vacmi na pakṣa-pātāl\nlokeṣu saptasv api tathyam etat |\nnānyan manohāri nitambinībhyo\nduḥkhaika-hetur na ca kaścid anyaḥ || BharSt_2.40 ||\n"
    }, 
    "2.41": {
        "sa": "kāntety utpala-locaneti vipula-śroṇī-bharety unnamatpīnottuṅga-\npayodhareti samukhāmbhojeti subhrūr iti |\ndṛṣṭvā mādyati modate 'bhiramate prastauti vidvān api\npratyakṣāśuci-bhastrikāṃ striyam aho mohasya duśceṣṭitam || BharSt_2.41 ||\n"
    }, 
    "2.42": {
        "ryder": "CAN SHE BE DEAR?\n\nThe thought of her is saddening,\n  The sight of her is fear,\nThe touch of her is maddening—\n  Can she be really dear?\n", 
        "sa": "smṛtā bhavati tāpāya dṛṣṭā conmāda-kāriṇī |\nspṛṣṭā bhavati mohāya sā nāma dayitā katham || BharSt_2.42 ||\n"
    }, 
    "2.43": {
        "sa": "tāvad evāmṛtamayī yāval locana-gocarā |\ncakṣuṣ-pathād atītā tu viṣād apy atiricyate || BharSt_2.43 ||\n"
    }, 
    "2.44": {
        "ryder": "NECTAR AND POISON\n\nAll nectar and all poison lives\n  In woman's changing states;\nFor she is nectar when she loves,\n  And poison when she hates.\n", 
        "sa": "nāmṛtaṃ na viṣaṃ kiñcid etāṃ muktvā nitambinīm |\nsaivāmṛta-latā raktā viraktā viṣa-vallarī || BharSt_2.44 ||\n"
    }, 
    "2.45": {
        "sa": "āvartaḥ saṃśayānām avinaya-bhuvanaṃ paṭṭaṇaṃ sāhasānāṃ\ndoṣāṇāṃ sannidhānaṃ kapaṭa-śata-mayaṃ kṣetram apratyayānām |\nsvarga-dvārasya vighno naraka-pura-mukha sarvamāyākaraṇḍaṃ\nstrī-yantraṃ kena sṛṣṭaṃ viṣam amṛtamayaṃ prāṇi-lokasya pāśaḥ || BharSt_2.45 ||\n"
    }, 
    "2.46": {
        "sa": "no satyena mṛgāṅka eṣa vadanī-bhūto na cendīvaradvandvaṃ\nlocanatāṃ gata na kanakair apy aṅga-yaṣṭiḥ kṛtā |\nkintv evaṃ kavibhiḥ pratārita-manās tattvaṃ vijānann api\ntvaṅ-māṃsāsthi-mayaṃ vapur mṛga-dṛśāṃ mando janaḥ sevate || BharSt_2.46 ||\n"
    }, 
    "2.47": {
        "sa": "līlāvatīnāṃ sahajā vilāsāsta\neva mūḍhasya hṛdi sphuranti |\nrāgo nalinyā hi nisarga-siddhastatra\nbhramty eva vṛthā ṣaḍ-aṅghriḥ || BharSt_2.47 ||\n"
    }, 
    "2.47.5": {
        "sa": "saṃmohayanti madayanti viḍambayanti\nnirbhartsyanti ramayanti viṣādayanti |\netāḥ praviśya sadayaṃ hṛdayaṃ narāṇāṃ\nkiṃ nāma vāma-nayanā na samācaranti || BharSt_2.47.5 ||\n"
    }, 
    "2.48": {
        "sa": "yad etat pūrṇendu-dyuti-haram udārākṛti paraṃ\nmukhābjaṃ tanvaṅgyāḥ kila vasati yatrādhara-madhu |\nidaṃ tat kiṃ pāka-druma-phalam idānīm atirasavyatīte 'smin\nkāle viṣam iva bhaviṣyty asukhadam || BharSt_2.48 ||\n"
    }, 
    "2.49": {
        "sa": "unmīlat-trivalī-taraṅga-nilayā prottuṅga-pīna-stanadvandvenodgata-\ncakravāka-yugalā vaktrāmbujodbhāsinī |\nkāntākāra-dharā nadīyam abhitaḥ krūrātra nāpekṣate\nsaṃsārārṇava-majjanaṃ yadi tadā dūreṇa santyajyatām || BharSt_2.49 ||\n"
    }, 
    "2.5": {
        "sa": "vaktraṃ candra-vikāsi paṅkaja-parīhāsa-kṣame locane\nvarṇaḥ svarṇam apākariṣṇur alinī-jiṣṇuḥ kacānāṃ cayaḥ |\nbakṣojāv ibha-kumbha-vibhrama-harau gurvī nitamba-sthalī\nvācāṃ hāri ca mārdavaṃ yuvatīṣu svābhāvikaṃ maṇḍanam || BharSt_2.5 ||\n"
    }, 
    "2.50": {
        "ryder": "WHOM DOES SHE LOVE?\n\nWith one she gossips full of art;\nHer glances with a second flirt;\nShe holds another in her heart:\nWhom does she love enough to hurt?\n", 
        "sa": "jalpanti sārdham anyena paśyanty anyaṃ savibhramāḥ |\nhṛd-gataṃ cintayanty anyaṃ priyaḥ ko nāma yoṣitām || BharSt_2.50 ||\n"
    }, 
    "2.51": {
        "sa": "madhu tiṣṭhati vāci yoṣitāṃ hṛdi hālāhalam eva kevalam |\nataeva nipīyate 'dharo hṛdayaṃ muṣṭibhir eva tāḍyate || BharSt_2.51 ||\n"
    }, 
    "2.52": {
        "sa": "apasara sakhe dūrād asmāt kaṭākṣa-viṣānalāt\nprakṛti-viṣamād yoṣit-sarpād vilāsa-phaṇābhṛtaḥ |\nitara-phaṇinā daṣṭaḥ śakyaś cikitsitum auṣadhaiścatur-\nvanitābhogi-grastaṃ hi mantriṇaḥ || BharSt_2.52 ||\n"
    }, 
    "2.53": {
        "sa": "vistāritaṃ makara-ketana-dhīvareṇa\nstrī-saṃjñitaṃ baḍiśam atra bhavāmbu-rāśau |\nyenācirāt tad-adharāmiṣa-lola-martya-\nmatsyān vikṛṣya vipacaty anurāga-vahnau || BharSt_2.53 ||\n"
    }, 
    "2.54": {
        "ryder": "THE BLIND FOREST\n\nThe lady's body is a forest blind,\n  With dangerous hills, her bosom fair;\nThink not to wander there, my mind;\n  The robber, Love, is lurking there.\n", 
        "sa": "kāminī-kāya-kāntāre kuca-parvata-durgame |\nmā saṃcara manaḥ pāntha tatrāste smara-taskaraḥ || BharSt_2.54 ||\n"
    }, 
    "2.55": {
        "ryder": "THE SERPENT-WOMAN\n\nAvoid the poison-glance, my friends;\n  The serpent-woman flee;\nHer crooked path has crooked ends;\n  Her hood is coquetry.\n\nIf you are stung by common snakes,\n  Perhaps you will not die;\nIf poison from a woman takes,\n  The doctors say good-bye.\n", 
        "sa": "vyādīrgheṇa calena vaktra-gatinā tejasvinā bhoginā\nnīlābja-dyutināhinā param ahaṃ dṛṣṭo na tac-cakṣuṣā |\ndṛṣṭe santi cikitsakā diśi diśi prāyeṇa darmārthino\nmugdhākṣkṣaṇa-vīkṣitasya na hi me vaidyo na cāpy auṣadham || BharSt_2.55 ||\n"
    }, 
    "2.56": {
        "sa": "iha hi madhura-gītaṃ nṛtyam etad-raso 'yaṃ\nsphurati parimalo 'sau sparśa eṣa stanānām |\niti hata-paramārthair indriyair bhrāmyamāṇaḥ\nsva-hita-karaṇa-dhūrtaiḥ pañcabhir vañcito 'smi || BharSt_2.56 ||\n"
    }, 
    "2.57": {
        "sa": "na gamyo mantrāṇāṃ na ca bhavati bhaiṣajya-viṣayo\nna cāpi pradhvaṃsaṃ vrajati vividhaiḥ śāntika-śataiḥ |\nbhramāveśād aṅge kam api vidadhad bhaṅgam asakṛt\nsmarāpasmāro 'yaṃ bhramayati dṛśaṃ ghūrṇayati ca || BharSt_2.57 ||\n"
    }, 
    "2.58": {
        "sa": "jāty-andhāya ca durmukhāya ca jarājīrṇā khilāṅgāya ca\ngrāmīṇāya ca duṣkulāya ca galat-kuṣṭhābhibhūtāya ca |\nyacchantīṣu manoharaṃ nija-vapu-lakṣmī-lava-śraddhayā\npaṇya-strīṣu viveka-kalpa-latikāśa-strīṣu rājyeta kaḥ || BharSt_2.58 ||\n"
    }, 
    "2.59": {
        "sa": "veśyāsau madana-jvālā\nrūpe 'ndhana-vivardhitā |\nkāmibhir yatra hūyante\nyauvanāni dhanāni ca || BharSt_2.59 ||\n"
    }, 
    "2.6": {
        "sa": "smita-kiñcin-mugdhaṃ sarala-taralo dṛṣṭi-vibhavaḥ\nparispando vācām abhinava-vilāsokti-sarasaḥ |\ngatānām ārambhaḥ kisalayita-līlā-parikaraḥ\nspṛśantyās tāruṇyaṃ kim iva na hi ramyaṃ mṛgadṛśaḥ || BharSt_2.6 ||\n"
    }, 
    "2.60": {
        "sa": "kaś cumbati kula-puruṣo veśyādhara-pallavaṃ manojñam api |\ncārabhaṭa-cora-ceṭaka-naṭa-viṭa-niṣṭhīvana-śarāvam || BharSt_2.60 ||\n"
    }, 
    "2.61": {
        "sa": "dhanyās ta eva dhavalāyata-locanānāṃ\ntāruṇya-darpa-ghana-pīna-payodharāṇām |\nkṣāmodaropari lasat-trivalī-latānāṃ\ndṛṣṭvākṛtiṃ vikṛtim eti mano na yeṣām || BharSt_2.61 ||\n"
    }, 
    "2.62": {
        "sa": "bāle līlā-mukulitam amī mantharā dṛṣṭi-pātāḥ\nkiṃ kṣipyante virama-virama vyartha eṣa śramas te |\nsampraty anye vayam uparataṃ bālyam āsthā vanānte\nkṣīṇo mohas tṛṇam iva jagaj-jālam ālokayāmaḥ || BharSt_2.62 ||\n"
    }, 
    "2.63": {
        "sa": "iyaṃ bālā māṃ praty anavaratam indīvara-dalaprabhā\ncīraṃ cakṣuḥ kṣipati kim abhipretam anayā |\ngato moho 'smākaṃ smara-śabara-bāṇa-vyatikarajvara-\njvālā śāntā tad api na varākī viramati || BharSt_2.63 ||\n"
    }, 
    "2.64": {
        "sa": "kiṃ kandarpa karaṃ kadarthayasi re kodaṇḍa-ṭaṅkāritaṃ\nre re kokila komalaṃ kala-ravaṃ kiṃ vā vṛthā jalpasi |\nmugdhe snigdha-vidagdha-cāru-madhurair lolaiḥ kaṭākṣair alaṃ\ncetaś cumbita-candra-cūḍa-caraṇa-dhyānāmṛtaṃ vartate || BharSt_2.64 ||\n"
    }, 
    "2.65": {
        "sa": "virahe 'pi saṅgamaḥ khalu\nparasparaṃ saṅgataṃ mano yeṣām |\nhṛdayam api vighaṭṭitaṃ cet\nsaṅgī virahaṃ viśeṣayati || BharSt_2.65 ||\n"
    }, 
    "2.66": {
        "sa": "kiṃ gatena yadi sā na jīvati\nprāṇiti priyatamā tathāpi kim |\nity udīkṣya nava-megha-mālikāṃ\nna prayāti pathikaḥ sva-mandiram || BharSt_2.66 ||\n"
    }, 
    "2.67": {
        "sa": "viramata budhā yoṣit-saṅgāt sukhāt kṣaṇa-bhaṅgurāt\nkuruta karuṇā-maitrī-prajñā-vadhū-jana-saṅgamam |\nna khalu narake hārākrāntaṃ ghana-stana-maṇḍalaṃ\nśaraṇam athavā śroṇī-bimbaṃ raṇan-maṇi-mekhalam || BharSt_2.67 ||\n"
    }, 
    "2.68": {
        "sa": "yadā yogābhyāsa-vyasana-kṛśayor ātma-manasoravicchinnā\nmaitrī sphurati kṛtinas tasya kim u taiḥ |\npriyāṇām ālāpair adhara-madhubhir vaktra-vidhubhiḥ\nsaniśvāsāmodaiḥ sakuca-kalaśāśleṣa-surataiḥ || BharSt_2.68 ||\n"
    }, 
    "2.69": {
        "ryder": "TWO VIEWS OF LIFE\nWhen ignorance my life entwined,\nLove's ointment made me strangely blind-\nI thought the world was made of womankind.\n\nBut clearer judgment than, of yore\nThe veil before my vision tore-\nI knew that God is all the world and more.\n", 
        "sa": "yadāsīd ajñānaṃ smara-timira-sañcāra-janitaṃ\ntadā dṛṣṭa-nārī-mayam idam aśeṣaṃ jagad iti |\nidānīm asmākaṃ paṭutara-vivekāñjana-juṣāṃ\nsamībhūtā dṛṣṭis tribhuvanam api brahma manute || BharSt_2.69 ||\n"
    }, 
    "2.7": {
        "sa": "draṣṭavyeṣu kim uttamaṃ mṛgadṛśaḥ prema-prasannaṃ mukhaṃ\nghrātaveṣv api kiṃ tad-āsya-pavanaḥ śravyeṣu kiṃ tad-vacaḥ |\nkiṃ svādyeṣu tad-oṣṭha-pallava-rasaḥ spṛśyeṣu kiṃ tad-vapurdhyeyaṃ\nkiṃ nava-yauvane sahṛdayaiḥ sarvatra tad-vibhramāḥ || BharSt_2.7 ||\n"
    }, 
    "2.70": {
        "sa": "tāvad eva kṛtinām api sphuratyeṣa\nnirmala-viveka-dīpakaḥ |\nyāvad eva na kuraṅga-cakṣuṣāṃ\ntāḍyate caṭula-locanāñcalaiḥ || BharSt_2.70 ||\n"
    }, 
    "2.71": {
        "sa": "vacasi bhavati saṅga-tyāgam uddiśya vārtā\nśruti-mukhara-mukhānāṃ kevalaṃ paṇḍitānām |\njaghanam aruṇa-ratna-granthi-kāñcī-kalāpaṃ\nkuvalaya-nayanānāṃ ko vihātuṃ samarthaḥ || BharSt_2.71 ||\n"
    }, 
    "2.72": {
        "ryder": "THE WISE MISOGYNIST\n\nThe wise misogynist, poor soul,\nTo self-deceit is given;\nFor heaven rewards his self-conrrol,\nAnd women swarm in heaven.\n", 
        "sa": "sva-para-pratārako 'sau\nnindati yo 'līka-paṇḍito yuvatīḥ |\nyasmāt tapaso 'pi phalaṃ\nsvargaḥ svarge 'pi cāpsarasaḥ || BharSt_2.72 ||\n"
    }, 
    "2.73": {
        "sa": "mattebha-kumbha-dalane bhuvi santi dhīrāḥ\nkecit pracaṇḍa-mṛga-rāja-vadhe 'pi dakṣāḥ |\nkintu bravīmi balināṃ purataḥ prasahya\nkandarpa-darpa-dalane viralā manuṣyāḥ || BharSt_2.73 ||\n"
    }, 
    "2.74": {
        "sa": "san-mārge tāvad āste prabhavati ca naras tāvad evendriyāṇāṃ\nlajjāṃ tāvad vidhatte vinayam api samālambate tāvad eva |\nbhrū-cāpākṛṣṭa-muktāḥ śravaṇa-patha-gatā nīla-pakṣmāṇa ete\nyāval līlāvatīnāṃ hṛdi na dhṛtimuṣo dṛṣṭi-bāṇāḥ patanti || BharSt_2.74 ||\n"
    }, 
    "2.75": {
        "sa": "unmatta-prema-saṃrambhād\nārabhante yad-aṅganāḥ |\ntatra pratyūham ādhātuṃ\nbrahmāpi khalu kātaraḥ || BharSt_2.75 ||\n"
    }, 
    "2.76": {
        "sa": "tāvan mahattvaṃ pāṇḍityaṃ\nkulīnatvaṃ vivekitā |\nyāvaj jvalati nāṅgeṣu\nhataḥ pañceṣu-pāvakaḥ || BharSt_2.76 ||\n"
    }, 
    "2.77": {
        "sa": "śāstrajño 'pi praguṇi-tanayo 'tyānta-bādhāpi bāḍhaṃ\nsaṃsāre 'smin bhavati viralo bhājanaṃ sad-gatīnām |\nyenaitasmin niraya-nagara-dvāram udghāṭayantī\nvāmākṣīṇāṃ bhavati kuṭilā bhrū-latā kuñcikeva || BharSt_2.77 ||\n"
    }, 
    "2.78": {
        "sa": "kṛśaḥ kāṇaḥ khañjaḥ śravaṇa-rahitaḥ puccha-vikalo\nvraṇī pūya-klinnaḥ kṛmi-kula-śatair āvṛta-tanuḥ |\nkṣudhā kṣāmo jīrṇaḥ piṭharaka-kapālārpita-galaḥ\nśunīm anveti śvā hatam api ca hanty eva madanaḥ || BharSt_2.78 ||\n"
    }, 
    "2.79": {
        "sa": "strī-mudrāṃ kusumāyudhasya jayinīṃ sarvārtha-sampat-karīṃ\nye mūḍhāḥ pravihāya yānti kudhiyo mithyā-phalānveṣiṇaḥ |\nte tenaiva nihatya nirdayataraṃ nagnīkṛtā muṇḍitāḥ\nkecit pañca-śikhī-kṛtāś ca jaṭilāḥ kāpālikāś cāpare || BharSt_2.79 ||\n"
    }, 
    "2.8": {
        "sa": "etāś calad-valaya-saṃhati-mekhalotthajhaṅkāra-\nnūpura-parājita-rāja-haṃsyaḥ |\nkurvanti kasya na mano vivaśaṃ taruṇyo\nvitrasta-mugdha-hariṇī-sadṛśaiḥ kaṭākṣaiḥ || BharSt_2.8 ||\n"
    }, 
    "2.80": {
        "sa": "viśvāmitra-parāśara-prabhṛtayo vātāmbu-parṇāśanāste 'pi\nstrī-mukha-paṅkajaṃ sulalitaṃ dṛṣṭvaiva mohaṃ gatāḥ |\nśālyannaṃ sa-ghṛtaṃ payo-dadhi-yutaṃ ye bhuñjate mānavāsteṣām\nindriya-nigraho yadi bhaved vindhyaḥ plavet sāgare || BharSt_2.80 ||\n"
    }, 
    "2.81": {
        "sa": "parimala-bhṛto vātāḥ śākhā navāṅkura-koṭayo\nmadhura-vidhurotkaṇṭhā-bhājaḥ priyā pika-pakṣiṇām |\nvirala-virasa-svedodgārā vadhū-vadanendavaḥ\nprasarati madhau dhātryāṃ jāto na kasya guṇodayaḥ || BharSt_2.81 ||\n"
    }, 
    "2.82": {
        "sa": "madhur ayaṃ madhurair api kokilā\nkala-ravair malayasya ca vāyubhiḥ |\nvirahiṇaḥ prahiṇasti śarīriṇo\nvipadi hanta sudhāpi viṣāyate || BharSt_2.82 ||\n"
    }, 
    "2.83": {
        "sa": "āvāsaḥ kila-kiñcitasya dayitā-pārśve vilāsālasāḥ\nkarṇe kokila-kāminī-kala-ravaḥ smero latā-maṇḍapaḥ |\ngoṣṭhī sat-kavibhiḥ samaṃ katipayair mugdhāḥ sudhāṃśoḥ karāḥ\nkeṣāṃcit sukhayanti cātra hṛdayaṃ caitre vicitrāḥ kṣapāḥ || BharSt_2.83 ||\n"
    }, 
    "2.84": {
        "sa": "pāntha strī-virahānalāhuti-kalām ātanvatī mañjarīmākandeṣu\npikāṅganābhir adhunā sotkaṇṭham ālokyate |\napy ete nava-pāṭalā-parimala-prāg-bhāra-pāṭac-carā\nvānti-klānti-vitāna-tānava-kṛtaḥ śrīkhaṇḍa-śailānilāḥ || BharSt_2.84 ||\n"
    }, 
    "2.85": {
        "sa": "prathitaḥ praṇayavatīnāṃ\ntāvat padam ātanotu hṛdi mānaḥ |\nbhavati na yāvac candanataru-\nsurabhir malaya-pavamānaḥ || BharSt_2.85 ||\n"
    }, 
    "2.86": {
        "sa": "sahakāra-kusuma-kesaranikara-\nbharāmoda-mūrcchita-dig-ante |\nmadhura-madhura-vidhura-madhupe\nmadhau bhavet kasya notkaṇṭhā || BharSt_2.86 ||\n"
    }, 
    "2.87": {
        "sa": "acchāccha-candana-rasārdratarā mṛgākṣyo\ndhārā-gṛhāṇi kusumāni ca kaumudī ca |\nmando marut sumanasaḥ śuci harmya-pṛṣṭhaṃ\ngrīṣme madaṃ ca madanaṃ ca vivardhayanti || BharSt_2.87 ||\n"
    }, 
    "2.88": {
        "sa": "srajo hṛdy āmodā vyajana-pavanaś candra-kiraṇāḥ\nparāgaḥ kāsāro malayaja-rajaḥ śīdhu viśadam |\nśuciḥ saudhotsaṅgaḥ pratanu vasanaṃ paṅkaja-dṛśo\nnidāgha-rtāv etad vilasati labhante sukṛtinaḥ || BharSt_2.88 ||\n"
    }, 
    "2.89": {
        "sa": "sudhā-śubhraṃ dhāma sphurad-amala-raśmiḥ śaśadharaḥ\npriyā-vaktrāmbhojaṃ malayaja-rajaś cātisurabhiḥ |\nsrajo hṛdyāmodās tad idam akhilaṃ rāgiṇi jane\nkaroty antaḥ kṣobhaṃ na tu viṣaya-saṃsarga-vimukhe || BharSt_2.89 ||\n"
    }, 
    "2.9": {
        "sa": "kuṅkuma-paṅka-kalaṅkita-dehā\ngaura-payodhara-kampita-hārā |\nnūpura-haṃsa-raṇat-padmā\nkaṃ na vaśīkurute bhuvi rāmā || BharSt_2.9 ||\n"
    }, 
    "2.90": {
        "sa": "taruṇī-veṣoddīpita-kāmā\nvikasaj-jātī-puṣpa-sugandhiḥ |\nunnata-pīna-payodhara-bhārā\nprāvṛṭ tanute kasya na harṣam || BharSt_2.90 ||\n"
    }, 
    "2.91": {
        "sa": "viyad-upacita-meghaṃ bhūmayaḥ kandalinyo\nnava-kuṭaja-kadambāmodino gandhavāhāḥ |\nśikhi-kula-kala-kekārāvaramyā vanāntāḥ\nsukhinam asukhinaṃ vā sarvam utkaṇṭhayanti || BharSt_2.91 ||\n"
    }, 
    "2.92": {
        "sa": "upari ghanaṃ ghana-paṭalaṃ\ntiryag girayo 'pi nartita-mayūrāḥ |\nkṣitir api kandala-dhavalā\ndṛṣṭiṃ pathikaḥ kva pātayati || BharSt_2.92 ||\n"
    }, 
    "2.93": {
        "sa": "ito vidyud-vallī-vilasitam itaḥ ketaki-taroḥ\nsphuran gandhaḥ prodyaj-jalada-ninada-sphūrjitam itaḥ |\nitaḥ keki-krīḍā-kala-kala-ravaḥ pakṣmala-dṛśāṃ\nkathaṃ yāsyanty ete viraha-divasāḥ sambhṛta-rasāḥ || BharSt_2.93 ||\n"
    }, 
    "2.94": {
        "sa": "asūci-sañcāre tamasi nabhasi prauḍha-jaladadhvani-\nprājñaṃmanye patati pṛṣatānāṃ ca nicaye |\nidaṃ saudāminyāḥ kanaka-kamanīyaṃ vilasitaṃ\nmudaṃ ca mlāniṃ ca prathayati pathi svaira-sudṛśām || BharSt_2.94 ||\n"
    }, 
    "2.95": {
        "sa": "āsāreṇa na harmyataḥ priyatamair yātuṃ bahiḥ śakyate\nśītotkampa-nimittam āyata-dṛśā gāḍhaṃ samāliṅgyate |\njātāḥ śīkara-śītalāś ca marutor atyanta-kheda-cchido\ndhanyānāṃ bata durdinaṃ sudinatāṃ yāti priyā-saṅgame || BharSt_2.95 ||\n"
    }, 
    "2.96": {
        "sa": "ardhaṃ suptvā niśāyāḥ sarabhasa-suratāyāsa-sanna-ślathāṅgaprodbhūtāsahya-\ntṛṣṇo madhu-mada-nirato harmya-pṛṣṭhe vivikte |\nsambhoga-klānta-kāntā-śithila-bhuja-latā-varjitaṃ karkarīto\njyotsnābhinnāccha-dhāraṃ pibati na salilaṃ śāradaṃ manda-puṇyaḥ || BharSt_2.96 ||\n"
    }, 
    "2.97": {
        "sa": "hemante dadhi-dugdha-sarpir aśanā māñjiṣṭha-vāso-bhṛtaḥ\nkāśmīra-drava-sāndra-digdha-vapuṣaś chinnā vicitrai rataiḥ |\nvṛttoru-stana-kāminojana-kṛtāśleṣā gṛhābhyantare\ntāmbūlī-dala-pūga-pūrita-mukhā dhanyāḥ sukhaṃ śerate || BharSt_2.97 ||\n"
    }, 
    "2.98": {
        "sa": "praduyat-prauḍha-priyaṅgu-dyuti-bhṛti vikasat-kunda-mādyad-dvirephe\nkāle prāleya-vāta-pracala-vilasitodāra-mandāra-dhāmni |\nyeṣāṃ no kaṇṭha-lagnā kṣaṇam api tuhina-kṣoda-dakṣā mṛgākṣī\ntesām āyāma-yāmā yama-sadana-samā yāminī yāti yūnām || BharSt_2.98 ||\n"
    }, 
    "2.99": {
        "sa": "cumbanto gaṇḍa-bhittīr alakavati mukhe sītkṛtāny ādadhānā\nvakṣaḥ-sūtkañcukeṣu stana-bhara-pulakodbhedam āpādayantaḥ |\nūrū-nākampayantaḥ pṛthu-jaghana-taṭāt sraṃsayanto 'ṃśukāni\nvyaktaṃ kāntā-janānāṃ viṭa-carita-bhṛtaḥ śaiśirā vānti vātāḥ || BharSt_2.99 ||\n"
    }, 
    "3.1": {
        "sa": "cūḍottaṃsita-candra-cāru-kalikā-cañcac-chikhā-bhāsvaro\nlīlā-dagdha-vilola-kāma-śalabhaḥ śreyo-daśāgre sphuran |\nantaḥ-sphūrjad-apāra-moha-timira-prāg-bhāram uccāṭayan\nśvetaḥ-sadmani yogināṃ vijayate jñāna-pradīpo haraḥ || BharSt_3.1 ||\n"
    }, 
    "3.10": {
        "sa": "āśā nāma nadī manoratha-jalā tṛṣṇā-taraṅgākulā\nrāga-grāhavatī vitarka-vihagā dhairya-druma-dhvaṃsinī |\nmohāvarta-sudustarātigahanā prottuṅga-cintā-taṭī\ntasyāḥ para-gatā viśuddham alaso nandanti yogīśvarāḥ || BharSt_3.10 ||\n"
    }, 
    "3.100": {
        "sa": "mātar medini tāta māruti sakhe tejaḥ subandho jala\nbhrātar vyoma nibaddha eṣa bhavatām antyaḥ praṇāmāñjaliḥ |\nyuṣmat-saṅga-vaśopajāta-sukṛta-sphāra-sphuran-nirmalajñānāpāsta-\nsamasta-moha-mahimā līne para-brahmaṇi || BharSt_3.100 ||\n"
    }, 
    "3.100.25": {
        "sa": "śayyā śaila-śilā-gṛhaṃ giri-guhā vastraṃ taruṇāṃ tvacaḥ\nsāraṅgāḥ suhṛdo nanu kṣiti-ruhāṃ vṛttiḥ phalaiḥ komalaiḥ |\nyesāṃ nirjharam ambu-pānam ucitaṃ ratyai tu vidyāṅganā\nmanye te parameśvarāḥ śirasi yari baddho na sevāñjaliḥ || BharSt_3.100.25 ||\n"
    }, 
    "3.100.5": {
        "sa": "dhairyaṃ yasya pitā kṣamā ca jananī śāntiś ciraṃ gehinī\nsatyaṃ mitram idaṃ dayā ca bhaginī bhrātā manaḥ-saṃyamaḥ |\nśayyā bhūmi-talaṃ diśo 'pi vasanaṃ jñānāmṛtaṃ bhojanaṃ\nhy ete yasya kuṭumbino vada sakhe kasmād bhayaṃ yoginaḥ || BharSt_3.100.5 ||\n"
    }, 
    "3.100.75": {
        "sa": "aho vā hāre vā balavati ripau vā suhṛdi vā\nmaṇau vā loṣṭhe vā kusuma-śayane vā dṛṣadi vā |\ntṛṇe vā straiṇe vā mama sama-dṛśo yānti divasāḥ\nkvacit puṇyāraṇye śiva śiva śiveti pralapataḥ || BharSt_3.100.75 ||\n"
    }, 
    "3.11": {
        "sa": "na saṃsārotpannaṃ caritam anupaśyāmi kuśalaṃ\nvipākaḥ puṇyānāṃ janayati bhayaṃ me vimṛśataḥ |\nmahadbhiḥ puṇyaughaiś cira-parigṛhītāś ca viṣayā\nmahānto jāyante vyasanam iva dātuṃ viṣayiṇām || BharSt_3.11 ||\n"
    }, 
    "3.12": {
        "ryder": "A REASON FOR RENUNCIATION\n\nPossessions leave us at the end,\n  However long they stay;\nThen why not cast aside, my friend,\n  What leaves us anyway?\n\nAnd if they leave against our will,\n  The heart takes time in mending;\nIf given willingly, they fill\n  That heart with joy unending.\n", 
        "sa": "avaśyaṃ yātāraś cirataram uṣitvāpi viṣayā\nviyoge ko bhedas tyajati na jano yat svayam amūn |\nvrajantaḥ svātantryād atula-paritāpāya manasaḥ\nsvayaṃ tyaktā hy ete śama-sukham anantaṃ vidadhati || BharSt_3.12 ||\n"
    }, 
    "3.13": {
        "sa": "brahma-jñāna-viveka-nirmala-dhiyaḥ kurvanty aho duṣkaraṃ\nyan muñcanty upabhoga-bhāñjy api dhanāny ekāntato niḥspṛhāḥ |\nsamprātān na purā na samprati na ca prāptau dṛḍha-pratyayān\nvāñchā-mātra-parigrahān api paraṃ tyaktuṃ na śaktā vayam || BharSt_3.13 ||\n"
    }, 
    "3.14": {
        "sa": "dhanyānāṃ giri-kandareṣu vasatāṃ jyotiḥ paraṃ dhyāyatāmānandāśru-\njalaṃ pibanti śakunā niḥśaṅkam aṅkeśayāḥ |\nasmākaṃ tu manorathoparacita-prāsāda-vāpī-taṭakrīḍā-\nkānana-keli-kautuka-juṣām āyuḥ paraṃ kṣīyate || BharSt_3.14 ||\n"
    }, 
    "3.15": {
        "sa": "bhikṣā-śataṃ tad api nīrasam eka-bāraṃ\nśayyā ca bhūḥ parijano nija-deha-mātram |\nvastraṃ viśīrṇa-śata-khaṇḍa-mayī ca kanthā\nhā hā tathāpi viṣayā na parityajanti || BharSt_3.15 ||\n"
    }, 
    "3.16": {
        "sa": "stanau māṃsa-granthī kanaka-kalaśāv ity upamitī\nmukhaṃ śleṣmāgāraṃ tad api ca śaśāṅkena tulitam |\nsravan-mūtra-klinnaṃ kari-vara-śira-spardhi jaghanaṃ\nmuhur nindyaṃ rūpaṃ kavi-jana-viśeṣair guru-kṛtam || BharSt_3.16 ||\n"
    }, 
    "3.17": {
        "sa": "eko rāgiṣu rājate priyatamā-dehārdha-hārī haro\nnīrāgeṣu jano vimukta-lalanāsaṅgo na yasmāt paraḥ |\ndurvāra-smara-bāṇa-pannaga-viṣa-vyābiddha-mugdho janaḥ\nśeṣaḥ kāma-viḍambitān na viṣayān bhoktuṃ na moktuṃ kṣamaḥ || BharSt_3.17 ||\n"
    }, 
    "3.18": {
        "ryder": "THE FAILURE OF EDUCATION\n\nUneducated moths will fly\n  Into the blazing fire;\nIgnorant fish will take the hook\n  In the bait of their desire.\nAnd we who know so many things\n  Forget the price, and feed\nThe creeping lusts that coil us round—\n  Oh! We are fools indeed.\n                 — From Bhartṛhari\n", 
        "sa": "ajānan dāhātmyaṃ patatu śalabhas tīvra-dahane\nsa mīno 'py ajñānād baḍiśa-yutam aśnātu piśitam |\nvijānanto 'py ete vayam iha viyaj jāla-jaṭilān\nna muñcāmaḥ kānām ahaha gahano moha-mahimā || BharSt_3.18 ||\n"
    }, 
    "3.19": {
        "sa": "tṛṣā śuṣyaty āsye pibati salilaṃ śīta-madhuraṃ\nkṣudhārtaḥ śālyannaṃ kavalayati māṃsādi-kalitam |\npradīpte kāmāgnau sudṛḍhataram āliṅgati vadhūṃ\npratīkāraṃ vyādhaḥ sukham iti viparyasyati janaḥ || BharSt_3.19 ||\n"
    }, 
    "3.2": {
        "sa": "bhrāntaṃ deśam aneka-durga-viṣamaṃ prāptaṃ na kiñcit phalaṃ\ntyaktvā jāti-kulābhimānam ucitaṃ sevā kṛtā niṣphalā |\nbhuktaṃ māna-vivarjitaṃ para-gṛheṣv āśaṅkayā kākavat\ntṛṣṇe jṛmbhasi pāpa-karma-piśune nādyāpi santuṣyasi || BharSt_3.2 ||\n"
    }, 
    "3.20": {
        "sa": "tuṅgaṃ veśma sutāḥ satām abhimatāḥ saṅkhyātigāḥ sampadaḥ\nkalyāṇī dayitā vayaś ca navam ity ajñāna-mūḍho janaḥ |\nmatvā viśvam anaśvaraṃ niviśate saṃsāra-kārā-gṛhe\nsaṃdṛśya kṣaṇa-bhaṅguraṃ tad akhilaṃ dhanyas tu sannyasyati || BharSt_3.20 ||\n"
    }, 
    "3.21": {
        "ryder": "WHY MEN BEG\n\nIs there a man of spirit who would beg\n  In broken words that stumble with his sobbing,\nHarsh sobs of him who fears a surly \"No!\"\n  And all to ease his belly's empty throbbing?\n\nNone but the man who sees his wretched wife\n  Sad always, sees her worn and ragged skins,\nSees sad-faced babies tugging at their folds\n  With screams that tell how fiercely hunger hurts.\n", 
        "sa": "dīnā dīna-mukhaiḥ sadaiva śiśukairākṛṣṭa-jīrṇāmbarā\nkrośadbhiḥ kṣudhitair niranna-vidhurā dṛśyā na ced gehinī |\nyācñā-bhaṅga-bhayena gadgada-gala-truṭyad-vilīnākṣaraṃ\nko dehīti vadet sva-dagdha-jaṭharasyārthe manasvī pumān || BharSt_3.21 ||\n"
    }, 
    "3.22": {
        "sa": "abhimata-mahāmāna-granthi-prabheda-paṭīyasī\ngurutara-guṇa-grāmābhoja-sphuṭojjvala-candrikā |\nvipula-vilal-lajjā-vallī-vitāna-kuṭhārikā\njaṭhara-piṭharī duspureyaṃ karoti viḍambanam || BharSt_3.22 ||\n"
    }, 
    "3.23": {
        "sa": "puṇye grāme vane vā mahati sita-paṭac-channa-pālī kapāliṃ\nhy ādāya nyāya-garbha-dvija-huta-huta-bhug dhūma-dhūmropakaṇṭhe |\ndvāraṃ dvāraṃ praviṣṭo varam udara-darī-pūraṇāya kṣudhārto\nmānī prāṇaiḥ sanātho na punar anudinaṃ tulya-kulyesu dīnaḥ || BharSt_3.23 ||\n"
    }, 
    "3.24": {
        "sa": "gaṅgā-taraṅga-kaṇa-śīkara-śītalāni\nvidyādharādhyuṣita-cāru-śilā-talāni |\nsthānāni kiṃ himavataḥ pralayaṃ gatāni\nyat sāvamāna-para-piṇḍa-ratā manuṣyāḥ || BharSt_3.24 ||\n"
    }, 
    "3.25": {
        "sa": "kiṃ kandāḥ kandarebhyaḥ pralayam upagatā nirjharā vā giribhyaḥ\npradhvastā vā tarubhyaḥ sarasa-gala-bhṛto valkalinyaś ca śākhāḥ |\nvīkṣyante yan mukhāni prasabham apagata-praśrayāṇāṃ khalānāṃ\nduḥkhāpta-svalpa-vitta-smaya-pavana-vaśānartita-bhrū-latāni || BharSt_3.25 ||\n"
    }, 
    "3.26": {
        "sa": "puṇyair mūla-phalais tathā praṇayinīṃ vṛttiṃ kuruṣvādhunā\nbhū-śayyāṃ nava-pallavair akṛpaṇair uttiṣṭha yāvo vanam |\nkṣudrāṇām aviveka-mūḍha-manasāṃ yatreśvarāṇāṃ sadā\nvitta-vyādhi-vikāra-vihvala-girāṃ nāmāpi na śrūyate || BharSt_3.26 ||\n"
    }, 
    "3.27": {
        "sa": "phalaṃ svecchā-labhyaṃ prativanam akhedaṃ kṣitiruhāṃ\npayaḥ sthāne sthāne śiśira-madhuraṃ puṇya-saritām |\nmṛdu-sparśā śayyā sulalita-latā-pallava-mayī\nsahante santāpaṃ tad api dhanināṃ dvāri kṛpaṇāḥ || BharSt_3.27 ||\n"
    }, 
    "3.28": {
        "sa": "ye vartante dhana-pati-puraḥ prārthanā-duḥkha-bhājo\nye cālpatvaṃ dadhati viṣayākṣepa-paryāpta-buddheḥ |\nteṣām antaḥ-sphurita-hasitaṃ vāsarāṇi smareyaṃ\ndhyāna-cchede śikhari-kuhara-grāva-śayyā-niṣaṇṇaḥ || BharSt_3.28 ||\n"
    }, 
    "3.29": {
        "sa": "ye santoṣa-nirantara-pramuditas teṣāṃ na bhinnā mudo\nye tv anye dhana-lubdha-saṅkala-dhiyas tesāṃ na tṛṣṇāhatā |\nitthaṃ kasya kṛte kutaḥ sa vidhinā kīdṛk-padaṃ sampadāṃ\nsvātmany eva samāpta-hema-mahimā merur na me rocate || BharSt_3.29 ||\n"
    }, 
    "3.3": {
        "ryder": "OH, MIGHT I END THE QUEST!\n\nI dug beueath the earth most greedily\n  In search of hidden treasure;\nI smelted ore; I crossed the mighty sea,\n  Forgetting every pleasure;\nI cringed to kings; and muddling all my brains\n  With magic, lost my rest:\nBut never got a penny for my pains;\n  Oh, might I end the quest!\n", 
        "sa": "utkhātaṃ nidhi-śaṅkayā kṣiti-talaṃ dhmātā girer dhātavo\nnistīrṇaḥ saritāṃ patir nṛpatayo yatnena santoṣitāḥ |\nmantrārādhana-tat-pareṇa manasā nītāḥ śmaśāne niśāḥ\nprāptaḥ kāṇa-varāṭako 'pi na mayā tṛṣṇe sakāmā bhava || BharSt_3.3 ||\n"
    }, 
    "3.30": {
        "sa": "bhikṣāhāram adainyam apratisukhaṃ bhīticchidaṃ sarvato\ndurmātsarya-madābhimāna-mathanaṃ duḥkhaugha-vidhvaṃsanam |\nsarvatrānvaham aprayatna-sulabhaṃ sādhu-priyaṃ pāvanaṃ\nśambhoḥ satram avāyam akṣaya-nidhiṃ śaṃsanti yogīśvarāḥ || BharSt_3.30 ||\n"
    }, 
    "3.31": {
        "sa": "bhoge rogamayaṃ kule cyuti-bhayaṃ vitte nṛpālād bhayaṃ\nmāne dhainya-bhayaṃ bale ripu-bhayaṃ rūpe jarāya bhayam |\nśāstre vādibhayaṃ guṇe khala-bhayaṃ kāye kṛtāntād bhayaṃ\nsarvaṃ vastu bhayānvitaṃ bhuvi nṝṇāṃ vairāgyam evābhayam || BharSt_3.31 ||\n"
    }, 
    "3.32": {
        "ryder": "VEXATIONS-II\n\nThe fear of dying vexes birth;\n  Age vexes flashing youth ;\nThe carper vexes honest worth;\n  Irresolution, truth.\n\nTo vex our peace the women love;\n  Our joy, ambition's sting;\nRogues vex the court, and snakes the grove;\n  And something, everything.\n", 
        "sa": "ākrāntaṃ maraṇena janma jarasā cātyujjvalaṃ yauvanaṃ\nsantoṣo dhana-lipsayā śama-mukhaṃ prauḍhāṅganā-vibhramaiḥ |\nlokair matsaribhir guṇā vana-bhuvo vyālair nṛpā durjanair\nasthairyeṇa vibhūtayo 'py apahatā grastaṃ na kiṃ kena vā || BharSt_3.32 ||\n"
    }, 
    "3.33": {
        "sa": "ādhi-vyādhi-śatair janasya vividhair ārogyam unmūlyate\nlakṣmīr yatra patanti tatra vivṛta-dvārā iva vyāpadaḥ |\njātaṃ jātam avaśyam āśu vivaśaṃ mṛtyuḥ karoty ātmasāt\ntat kiṃ tena niraṅkuśena vidhinā yan nirmitaṃ susthiram || BharSt_3.33 ||\n"
    }, 
    "3.34": {
        "sa": "bhogās tuṅgataraṅga-bhaṅga-taralāḥ prāṇāḥ kṣaṇa-dhvaṃsinaḥ\nstokāny eva dināni yauvana-sukhaṃ sphūrtiḥ priyāsu sthitā |\ntat-saṃsāram asāram eva nikhilaṃ buddhvā budhā bodhakā\nlokānugraha-peśalena manasā yatnaḥ samādhīyatām || BharSt_3.34 ||\n"
    }, 
    "3.35": {
        "sa": "bhogā megha-vitāna-madhya-vilasat-saudāminī-cañcalā\nāyur vāyu-vighaṭṭitābja-paṭalī-līnāmbuvad bhaṅguram |\nlīlā yauvana-lālasās tanubhṛtām ity ākalayya drutaṃ\nyoge dhairya-samādhi-siddhi-sulabhe buddhiṃ vidadhvaṃ budhāḥ || BharSt_3.35 ||\n"
    }, 
    "3.36": {
        "sa": "āyuḥ kallola-lolaṃ katipaya-divasa-sthāyinī yauvana-śrīr\narthāḥ saṅkalpa-kalpā ghana-samaya-taḍid-vibhramā bhoga-pūgāḥ |\nkaṇṭhāśleṣopagūḍha tad api ca na ciraṃ yat priyābhaḥ praṇītaṃ\nbrahmaṇy āsakta-cittā bhavata bhavamayāmbhodhi-pāraṃ tarītum || BharSt_3.36 ||\n"
    }, 
    "3.37": {
        "sa": "kṛcchreṇāmedhya-madhye niyamita-tanubhiḥ sthīyate garbha-vāse\nkāntā-viśleṣa-duḥkha-vyatikara-viṣamo yauvane copabhogaḥ |\nvāmākṣīṇām avajñā-vihasita-vasatir vṛddha-bhāvo 'nyasādhuḥ\nsaṃsāre re manuṣyā vadata yadi sukhaṃ svalpam apy asti kiñcit || BharSt_3.37 ||\n"
    }, 
    "3.38": {
        "sa": "vyāghrīva tiṣṭhati jarā paritarjayantī\nrogāś ca śatrava iva praharanti deham |\nāyuḥ parisravanti bhinna-ghaṭā-divāmbho\nlokas tathāpy ahitam ācaratīti citram || BharSt_3.38 ||\n"
    }, 
    "3.39": {
        "sa": "bhogā bhaṅgura-vṛttayo bahuvidhās tair eva cāyaṃ bhavastat\nkasyeha kṛte paribhramata re lokāḥ kṛtaṃ ceṣṭataiḥ |\nāśā-pāśa-śatāpaśānti-viśadaṃ cetaḥ-samādhīyatāṃ\nkāmotpatti-vaśāt svadhāmani yadi śraddeyam asmad-vacaḥ || BharSt_3.39 ||\n"
    }, 
    "3.39.5": {
        "sa": "sakhe dhanyāḥ kecit truṭita-bhava-bandha-vyatikarā\nvanānte cittāntar-viṣam aviṣayāśīt-viṣa-gatāḥ |\nśarac-candra-jyotsnādhavala-gaganābhoga-subhagāṃ\nnayante ye rātriṃ sukṛta-caya-cintaika-śaraṇāḥ || BharSt_3.39.5 ||\n"
    }, 
    "3.4": {
        "sa": "khalālāpāḥ sauḍhāḥ katham api tad-ārādhana-parairnigṛhyāntar-\nbāṣpaṃ hasitam api śūnyena manasā |\nkṛto vitta-stambha-pratihata-dhiyām añjalir api\ntvam āśe moghāśe kima aparam ato nartayasi mām || BharSt_3.4 ||\n"
    }, 
    "3.40": {
        "sa": "brahmendrādi-marud-gaṇāṃs tṛṇa-kaṇān yatra sthito manyate\nyat-svādād virasā bhavanti vibhavās trailokya-rājyādayaḥ |\nbhogaḥ ko 'pi sa eva eka paramo nityodito jṛmbhate\nbhoḥ sādho kṣaṇa-bhaṅgure tad itare bhoge ratiṃ mā kṛthāḥ || BharSt_3.40 ||\n"
    }, 
    "3.41": {
        "sa": "sā ramyā nagarī mahān sa nṛpatiḥ sāmanta-cakraṃ ca tat\npārśve tasya ca sā vidagdha-pariṣat tāś candra-bimbānanāḥ |\nudvṛttaḥ sa rāja-putra-nivahas te vandinas tāḥ kathāḥ\nsarvaṃ yasya vaśād agāt smṛti-pathaṃ kālāya tasmai namaḥ || BharSt_3.41 ||\n"
    }, 
    "3.42": {
        "ryder": "THE CHESS-GAME\n\nWhere there were scattered pieces on the board,\n  There now is one;\nNext, many slaughtered pieces are restored,\n  Then all are gone:\nThe dice are day and night; the board is life;\n  Time and again\nDeath plays a fearful chess-game with his wife—\n  The pawns are men.\n               — From Bhartṛhari\n", 
        "sa": "yatrānekaḥ kvacid api gṛhe tatra tiṣṭhaty athaiko\nyatrāpy ekas tad anu bahavas tatra naiko 'pi cānte |\nitthaṃ nayau rajani-divasau lolayan dvāv ivākṣau\nkālaḥ kalyo bhuvana-phalake kraḍati prāṇi-śāraiḥ || BharSt_3.42 ||\n"
    }, 
    "3.43": {
        "sa": "ādityasya gatāgatair aharahaḥ saṃkṣīyate jīvitaṃ\nvyāpārair bahu-kārya-bhāra-gurubhiḥ kālo 'pi na jñāyate |\ndṛṣṭvā janma-jarā-vipatti-maraṇaṃ trāsaś ca notpadyate\npītvā mohamayīṃ pramāda-madirām unmatta-bhūtaṃ jagat || BharSt_3.43 ||\n"
    }, 
    "3.44": {
        "sa": "rātriḥ saiva punaḥ sa eva divaso matvā mudhā jantavo\ndhāvanty udyaminas tathaiva nibhṛta-prārabdha-tat-tat-kriyāḥ |\nvyāpāraiḥ punar-ukta-bhūta-viṣayair itthaṃ vidhenāmunā\nsaṃsāreṇa kadarthitā vayam aho mohān na lajjāmahe || BharSt_3.44 ||\n"
    }, 
    "3.45": {
        "sa": "na dhyānaṃ padam īśvarasya vidhivat saṃsāra-vicchittaye\nsvarga-dvāra-kapāṭa-pāṭana-paṭur dharmo 'pi nopārjitaḥ |\nnārī-pīna-payodharoru-yugalaṃ svapne 'pi nāliṅgitaṃ\nmātuḥ kevalam eva yauvana-vana-cchede kuṭhārā vayam || BharSt_3.45 ||\n"
    }, 
    "3.46": {
        "sa": "nābhyastā prativādi-vṛnda-damanī vidyā vinītocitā\nkhaḍgāgraiḥ kari-kumbha-pīṭha-dalanair nākaṃ na nītaṃ yaśaḥ |\nkāntākomala-pallavādhara-rasaḥ pīto na candrodaye\ntāruṇyaṃ gatam eva niṣphalam aho śūnyālaye dīpavat || BharSt_3.46 ||\n"
    }, 
    "3.47": {
        "sa": "vidyā nādhigatā kalaṅka-rahitā vittaṃ ca nopārjitaṃ\nśuśrūṣāpi samāhitena manasā pitror na sampāditā |\nālolāyata-locanāḥ priyatamāḥ svapne 'pi nāliṅgitāḥ\nkālo 'yaṃ para-piṇḍa-lolupatayā kākair iva preryate || BharSt_3.47 ||\n"
    }, 
    "3.48": {
        "ryder": "OLD AGE\n\nGone long ago are they who gave us birth;\nOld friends are memories upon this earth;\nOur lives are undermined and daily sink,\nLike trees upon the river's sandy brink.\n               — From Bhartṛhari\n", 
        "sa": "vayaṃ yebhyo jātāś cira-parigatā eva khalu te\nsamaṃ yaiḥ saṃvṛddhāḥ smṛti-viṣayatāṃ te 'pi gamitāḥ |\nidānīm ete smaḥ pratidivasam āsanna-patanā\ngatās tulyāvasthāṃ sikatilanadī-tīra-tarubhiḥ || BharSt_3.48 ||\n"
    }, 
    "3.49": {
        "sa": "āyur varṣa-śataṃ nṝṇāṃ parimitaṃ rātrau tad-ardhaṃ gataṃ\ntasyārdhasya parasya cārdham aparaṃ bālatva-vṛddhatvayoḥ |\nśeṣaṃ vyādhi-viyoga-duḥkha-sahitaṃ sevādibhir nīyate\njīve vārita-raṅga-cañcalatare saukhyaṃ kutaḥ prāṇinām || BharSt_3.49 ||\n"
    }, 
    "3.5": {
        "sa": "amīṣāṃ prāṇānāṃ tulita-visinī-patra-payasāṃ\nkṛte kiṃ nāsmābhir vigalita-vivekair vyavasitam |\nyad-āḍhyānām agre draviṇa-mada-niḥsaṃjña-manasāṃ\nkṛtaṃ māva-vrīḍair nija-guṇa-kathā-pātakam api || BharSt_3.5 ||\n"
    }, 
    "3.50": {
        "sa": "kṣaṇaṃ bālo bhūtvā kṣaṇam pai yuvā kāma-rasikaḥ\nkṣaṇaṃ vittair hīnaḥ kṣaṇam api ca sampūrṇa-vibhavaḥ |\njarā-jīrṇair aṅgair naṭa iva balī-maṇḍita-tanūr\nnaraḥ saṃsārānte viśati yamadhānīya-vanikām || BharSt_3.50 ||\n"
    }, 
    "3.51": {
        "sa": "tvaṃ rājā vayam apy upāsita-guru-prajñābhimānonnatāḥ\nkhyātas tvaṃ vibhavair yaśāṃsi kavayo dikṣu pratanvanti naḥ |\nitthaṃ māna-dhanāti-dūram ubhayor apy āvayor antaraṃ\nyady asmāsu parāṅmukho 'si vayam apy ekāntato niḥspṛhā || BharSt_3.51 ||\n"
    }, 
    "3.52": {
        "sa": "arthānām īśiṣe tvaṃ vayam api ca girām īśmahe yāvad arthaṃ\nśūras tvaṃ vādi-darpa-vyupaśamana-vidhāva-kṣayaṃ pāṭavaṃ naḥ |\nsevante tvāṃ dhanāḍhyā matimalahatayemām api śrotu-kāmāmayy\napy āsthā na te cet tvayi mama nitarām eva rājann anāsthā || BharSt_3.52 ||\n"
    }, 
    "3.53": {
        "sa": "vayam iha parituṣṭā valkalais tvaṃ dukūlaiḥ\nsama iha paritoṣo nirviśeṣo viśeṣaḥ |\nsa tu bhavatu daridro yasya tṛṣṇā viśālā\nmanasi ca parituṣṭe ko 'rthavān ko daridraḥ || BharSt_3.53 ||\n"
    }, 
    "3.54": {
        "sa": "phalam alam aśanāya svādu pānāya toyaṃ\nkṣitir api śayanārthaṃ vāsase valkalaṃ ca |\nnava-ghana-madhupāna-bhrānta-sarvendriyāṇāmavinayam\nanumantuṃ notsahe durjanānām || BharSt_3.54 ||\n"
    }, 
    "3.55": {
        "sa": "aśnīmahi vayaṃ bhikṣām āśāvāso vasīmahi |\nśayīmahi mahī-pṛṣṭhe kurvīmahi kim īśvaraiḥ || BharSt_3.55 ||\n"
    }, 
    "3.56": {
        "sa": "na naṭā nā viṭā na gāyakā na ca sabhyetara-vāda-cuñcavaḥ |\nnṛpam īkṣitum atra ke vayaṃ stana-bhārān amitā na yoṣitaḥ || BharSt_3.56 ||\n"
    }, 
    "3.57": {
        "sa": "vipula-hṛdayair īśair etaj jagaj janitaṃ purā\nvidhṛtam aparair dattaṃ cānyair vijitya tṛṇaṃ yathā |\niha hi bhuvanāny anyair dhīrāś caturdaśa bhuñjate\nkatipaya-pura-svāmye puṃsāṃ ka eṣa mada-jvaraḥ || BharSt_3.57 ||\n"
    }, 
    "3.58": {
        "sa": "abhuktāyāṃ yasyāṃ kṣaṇam api na yātaṃ nṛpa-śatair\ndhuvas tasyā lābhe ka iva bahumānaḥ kṣiti-bhṛtām |\ntad-aṃśasyāpy aṃśe tad-avaya-leśe 'pi patayo\nviṣāde kartavye vidadhati jaḍāḥ pratyuta mudam || BharSt_3.58 ||\n"
    }, 
    "3.59": {
        "sa": "mṛt-piṇḍo jala-rekhayā bala-yatiḥ sarvo 'py ayaṃ nanv aṇuḥ\nsvāṃśīkṛtya sa eva saṅgara-śatai rājñāṃ gaṇā bhuñjate |\nye dadyur dadato 'thavā kim aparaṃ kṣudrā daridraṃ bhṛśaṃ\ndhig dhik tān puruṣādhamān dhanakaṇān vāñchanti tebhyo 'pi ye || BharSt_3.59 ||\n"
    }, 
    "3.6": {
        "sa": "kṣāntaṃ na kṣamayā gṛhocita-sukhaṃ tyaktaṃ na santoṣataḥ\nsoḍho duḥsaha-śīta-tāpa-pavana-kleśo na taptaṃ tapaḥ |\ndhyātaṃ vittam ahar-niśaṃ nityamita-prāṇair na śambhoḥ padaṃ\ntat-tat-karma kṛtaṃ yad eva munibhis tais taiḥ phalair vañcitāḥ || BharSt_3.6 ||\n"
    }, 
    "3.60": {
        "sa": "sa jātaḥ ko 'py āsīn madana-ripuṇā mūrdhni dhavalaṃ\nkapālaṃ yasyoccair vinihitam alaṅkāra-vidhaye |\nnṛbhiḥ prāṇa-trāṇa-pravaṇa-matibhiḥ kaiścid adhunā\nnamadbhiḥ kaḥ puṃsām ayam atula-darpa-jvara-bharaḥ || BharSt_3.60 ||\n"
    }, 
    "3.61": {
        "sa": "pareṣāṃ cetāṃsi pratidivasam ārādhya bahudhā\nprasādaṃ kiṃ netuṃ viśasi hṛdaya kleśa-kalitam |\nprasanne tvayy antaḥ-savayamudita-cintāmaṇi-gaṇo\nviviktaḥ saṅkalpaḥ kim abhilaṣitaṃ puṣyati na te || BharSt_3.61 ||\n"
    }, 
    "3.61.5": {
        "sa": "satyām eva trilokī-sariti hara-śiraś cumbinīvac chaṭāyāṃ\nsad-vṛttiṃ kalpayantyāṃ baṭa-viṭapa-bhavair valkalaiḥ sat-phalaiś ca |\nko 'yaṃ vidvān vipatti-jvara-janita-rujātīva-duḥkhāsikānāṃ\nvaktraṃ vīkṣeta duḥsthe yadi hi na vibhṛyāt sve kuṭumbe 'nukampām || BharSt_3.61.5 ||\n"
    }, 
    "3.62": {
        "sa": "paribhramasi kiṃ mudhā kvacana citta viśrāmyatāṃ\nsvayaṃ bhavati yad yathā bhavati tat tathā nānyathā |\natītam ananusmarann api ca bhāvya-saṅkalpayannatarkita-\nsamāgamānubhavāmi bhoganāham || BharSt_3.62 ||\n"
    }, 
    "3.63": {
        "sa": "etasmād viramendriyārtha-gahanādāyāsakād āśrayaśreyo-\nmārgam aśeṣa-duḥkha-śamana-vyāpāra-dakṣaṃ kṣaṇāt |\nsvātmībhāvam upaihi santyaja nijāṃ kallola-lolaṃ gatiṃ\nmā bhūyo bhaja bhaṅgurāṃ bhava-ratiṃ cetaḥ prasīdādhunā || BharSt_3.63 ||\n"
    }, 
    "3.64": {
        "sa": "mohaṃ mārjaya tām upārjaya ratiṃ candrārdha-cūḍāmaṇau\ncetaḥ svarga-taraṅgiṇī-taṭa-bhuvām āsaṅgam aṅgīkuru |\nko vā vīciṣu budbudeṣu ca taḍil-lekhāsu ca śrīṣu ca\njvālāgreṣu ca pannageṣu sarid-vegeṣu ca ca-pratyayaḥ || BharSt_3.64 ||\n"
    }, 
    "3.65": {
        "sa": "cetaś cintaya mā ramāṃ sakṛd imām asthāyinīm āsthayā\nbhūpāla-bhrukuṭī-kuṭī-viharaṇa-vyāpāra-paṇyāṅganām |\nkanthā-kañcukinaḥ praviśya bhavana-dvārāṇi vārāṇasīrathyā-\npaṅktiṣu pāṇi-pātra-patitāṃ bhikṣām apekṣāmahe || BharSt_3.65 ||\n"
    }, 
    "3.66": {
        "ryder": "EVERYTHING OR NOTHING\n\nSuppose you have the sweetest song before you,\n  The graceful poets of the south beside you,\nFan-girls behind who winsomely adore you\n  With tinkling rings; if nothing be denied you,\n\nThen you may well be most extremely greedy\n  To taste each charming, mortal delectation;\nBut if you be in anything left needy,\n  Renounce it all and plunge in meditation.\n", 
        "sa": "agre gītaṃ sarasa-kavayaḥ pārśvayor dākṣiṇātyāḥ\npaścāl līlāvalaya-raṇitaṃ cāmara-grāhiṇīnām |\nyady asty evaṃ kuru bhava-rasāsvādane lampaṭatvaṃ\nno cec cetaḥ praviśa sahasā nirvikalpe samādhau || BharSt_3.66 ||\n"
    }, 
    "3.67": {
        "sa": "prāptāḥ śriyaḥ sakala-kāma-dudhās tataḥ kiṃ\nnyastaṃ padaṃ śirasi vidviṣatāṃ tataḥ kim |\nsampāditāḥ praṇayino vibhavais tataḥ kiṃ\nkalpaṃ sthitās tanubhṛtāṃ tanavas tataḥ kim || BharSt_3.67 ||\n"
    }, 
    "3.68": {
        "sa": "bhaktir bhave maraṇa-janma-bhayaṃ hṛdi-sthaṃ\nsneho na bandhuṣu na manmathajā vikārāḥ |\nsaṃsarja doṣa-rahitā vijayā vanāntā\nvairāgyam asti kim itaḥ paramarthanīyam || BharSt_3.68 ||\n"
    }, 
    "3.69": {
        "sa": "tasmād anantam ajaraṃ paramaṃ vikāsi\ntad brahma cintaya kim ebhir asad-vikalpaiḥ |\nyasyānuṣaṅgiṇa ime bhuvanādhipatyabhogādayaḥ\nkṛpaṇa-loka-matā bhavanti || BharSt_3.69 ||\n"
    }, 
    "3.7": {
        "ryder": "DESIRE IS YOUNG\n\nNot time, but we, have passed away;\nNot virtue, we ourselves grow cold;\nNot joys, but we, no longer stay:\nDesire is young, but we are old.\n", 
        "sa": "bhogā na bhuktā vayam eva bhuktās\ntapo na taptaṃ vayam eva taptāḥ |\nkālo na yāto vayam eva yātāstṛṣṇā\nna jīrṇā vayam eva jīrṇāḥ || BharSt_3.7 ||\n"
    }, 
    "3.70": {
        "sa": "pātālam āviśasi yāsi nabho vilaṅghya\ndiṅ-maṇḍalaṃ bhramasi mānasa cāpalena |\nbhrāntyāpi jātu vimalaṃ katham ātmanīnaṃ\nna brahma saṃsarasi virvṛtimm eṣi yena || BharSt_3.70 ||\n"
    }, 
    "3.71": {
        "sa": "kiṃ vedaiḥ smṛtibhiḥ purāṇa-paṭhanaiḥ śāstrair mahā-vistaraiḥ\nsvarga-grāma-kuṭī-nivāsa-phaladaiḥ karma-kriyā-vibhramaiḥ |\nmuktvaikaṃ bhava-duḥkha-bhāra-racanā-vidhvaṃsa-kālānalaṃ\nsvātmānanda-pada-praveśa-kalanaṃ śesair vāṇig-vṛttibhiḥ || BharSt_3.71 ||\n"
    }, 
    "3.71.5": {
        "sa": "nāyaṃ te samayo rahasyam adhunā nidrāti nātho yadi\nsthitvā drakṣyati kupyati prabhur iti dvāreṣu yeṣāṃ vacaḥ |\ncetas tān apahāya yāhi bhavanaṃ devasya viśveśitur\nnirdauvārika-nirdayokty-aparuṣaṃ niḥsoma-śarma-pradam || BharSt_3.71.5 ||\n"
    }, 
    "3.72": {
        "sa": "yato meruḥ śrīmān nipatati yugāntāgni-valitaḥ\nsamudrāḥ śuṣyanti pracura-makara-grāha-nilayāḥ |\ndharā gacchaty antaṃ dharaṇi-dhara-pādair api dhṛtā\nśarīre kā vārtā karikalabha-karṇāgra-capale || BharSt_3.72 ||\n"
    }, 
    "3.73": {
        "sa": "gātraṃ saṅkucitaṃ gatir vigalitā bhraṣṭā ca dantāvalir\ndṛṣṭir nakṣyati vardhate vadhiratā vaktraṃ ca lālāyate |\nvākyaṃ nādriyate ca bāndhava-jano bhāryā na śuśrūṣate\nhā kaṣṭaṃ puruṣasya jīrṇa-vayasaḥ putro 'py amitrāyate || BharSt_3.73 ||\n"
    }, 
    "3.74": {
        "sa": "varṇaṃ sitaṃ śirasi vīkṣya śiroruhāṇāṃ\nsthānaṃ jarā-paribhavasya tadā pumāṃsam |\nāropitāṃsthi-śatakaṃ parihṛtya yānti\ncaṇḍāla-kūpam iva dūrataraṃ taruṇyaḥ || BharSt_3.74 ||\n"
    }, 
    "3.75": {
        "ryder": "IN THE DAYS OF THY YOUTH\n\nWhile life is vigorous and bright,\n  While sickness comes not, nor decay,\nWhile all your powers are at their height,\n  While yet old age is far away,\nThen, wise man, let your thoughts be turning\n  To heaven's hopes and fears of hell;\nFor when the house is fired and burning,\n  It is too late to dig a well.\n", 
        "sa": "yāvat svastham idaṃ śarīram arujaṃ yāvac ca dūre jarā\nyāvac cendriya-śaktir apratihatā yāvat kṣayo nāyuṣaḥ |\nātma-śreyasi tāvad eva viduṣā kāryaḥ prayatno mahān\nsandīpte bhavane tu kūpa-khananaṃ pratyudyamaḥ kīdṛśaḥ || BharSt_3.75 ||\n"
    }, 
    "3.76": {
        "sa": "tapasyantaḥ santaḥ kim adhinivasāmaḥ sura-nadīṃ\nguṇodārān dārān uta paricarāmaḥ savinayam |\npibāmaḥ śāstraughānuta-vividha-kāvyāmṛta-rasān\nna vidmaḥ kiṃ kurmaḥ katipaya-nimeṣāyuṣi jane || BharSt_3.76 ||\n"
    }, 
    "3.77": {
        "sa": "durārādhyāś cāmī turaga-cala-cittāḥ kṣitibhujo\nvayaṃ tu sthūlecchāḥ sumahati phale baddha-manasaḥ |\njarā dehaṃ mṛtyur harati dayitaṃ jīvitam idaṃ\nsakhe nānyac chreyo jagati viduṣe 'nyatra tapasaḥ || BharSt_3.77 ||\n"
    }, 
    "3.78": {
        "sa": "māne mlāyini khaṇḍite ca vasuni vyarthe prayāte 'rthini\nkṣīṇe bandhu-jane gate parijane naṣṭe śanair yauvane |\nyuktaṃ kevalam etad eva sudhiyāṃ yaj jahnu-kanyā-payaḥpūtāgrāva-\ngirīndra-kandara-taṭī-kuñje nivāsaḥ kvacit || BharSt_3.78 ||\n"
    }, 
    "3.79": {
        "ryder": "SWEET AND BITTER\n\nSweet are the moonbeams, sweet the grass-grown wood,\nSweet is the peaceful converse of the good,\nThe poet's song is sweet, the maiden's face\nWhen angry tear-drops lend a sudden grace:\nAll would be sweet if human fate were fitter;\nThe thought of death turns all the sweet to bitter.\n", 
        "sa": "ramyāś candra-marīcayas tṛṇavatī ramyā vanānta-sthalī\nramyaṃ sādhu-samāgamāgata-sukhaṃ kāvyeṣu ramyāḥ kathāḥ |\nkopopāhita-bāṣpa-bindu-taralaṃ ramyaṃ priyāyā mukhaṃ\nsarvaṃ ramyam anityatām upagate citte na kiñcit punaḥ || BharSt_3.79 ||\n"
    }, 
    "3.8": {
        "ryder": "LOVE IS YOUNG\n\nThe wrinkles on my face are all untold;\n  My hair is gray and thin;\nMy limbs are sadly feeble grown, and old:\n  But love is young, and sin.\n", 
        "sa": "balibhir mukham ākrāntaṃ palitenāṅkitaṃ śiraḥ |\ngātrāṇi śithilāyante tṛṣṇaikā taruṇāyate || BharSt_3.8 ||\n"
    }, 
    "3.8.5": {
        "sa": "viveka-vyākośe vidadhati same śāmyati tṛṣā\npariṣvaṅge tuṅge prasaratitarāṃ sā pariṇatā |\njarājīrṇaiśvarya-grasana-gahanākṣepa-kṛpaṇastṛṣāpātraṃ\nyasyāṃ bhavati marutām apy adhipatiḥ || BharSt_3.8.5 ||\n"
    }, 
    "3.80": {
        "sa": "ramyaṃ harmya-talaṃ na kiṃ vasataye śravyaṃ na geyādikaṃ\nkiṃ vā prāṇa-samāsamāgama-sukhaṃ naivādhika-prītaye |\nkintu bhrānta-pataṅga-kṣapavanavyālola-dīpāṅkuracchāyā-\ncañcalam ākalayya sakalaṃ santo vanāntaṃ gatāḥ || BharSt_3.80 ||\n"
    }, 
    "3.81": {
        "sa": "ā saṃsārāt tribhuvanam idaṃ cinvatāṃ tāt tādṛṅnaivāsmākaṃ\nnayana-padavīṃ śrotra-mārgaṃ gato vā |\nyo 'yaṃ dhatte viṣaya-kariṇo gāḍha-gūḍhābhimānakṣīvasyāntaḥ-\nkaraṇa-kariṇaḥ saṃyamālāna-līlām || BharSt_3.81 ||\n"
    }, 
    "3.82": {
        "sa": "yad etat svacchandaṃ viharaṇam akārpaṇyam aśanaṃ\nsahāryaiḥ saṃvāsaḥ śrutam upaśamaika-vrata-phalam |\nmano manda-spandaṃ bahir api cirasyāpi vimṛśanna\njāne kasyaiṣā pariṇatir udārasya tapasaḥ || BharSt_3.82 ||\n"
    }, 
    "3.83": {
        "sa": "jīrṇā eva manorathāś ca hṛdaye yātaṃ ca tad yauvanaṃ\nhantāṅgeṣu guṇāś bandhya-phalatāṃ yātā guṇajñair vinā |\nkiṃ yuktaṃ sahasābhyupaiti balavān kālaḥ kṛtānto 'kṣamī\nhā jñātaṃ madanāntakāṅghri-yugalaṃ muktvāsti nānyo gatiḥ || BharSt_3.83 ||\n"
    }, 
    "3.84": {
        "sa": "maheśvare vā jagatām adhīśvare\njanārdane vā jagad-antarātmani |\nna vastu-bheda-pratipattir asti me\ntathāpi bhaktis taruṇendu-śekhare || BharSt_3.84 ||\n"
    }, 
    "3.85": {
        "sa": "sphurat-sphāra-jyotsnādhavalita-tale kvāpi puline\nsukhāsīnāḥ śānta-dhvantisu rajanīṣu dyu-saritaḥ |\nbhavābhogodvignāḥ śiva śiva śivety uccavacasaḥ\nkadā yāsyāmo 'targata-bahula-bāṣpākula-daśām || BharSt_3.85 ||\n"
    }, 
    "3.85.5": {
        "sa": "mahādevo devaḥ sarid api ca saiṣā sura-saridguhā\nevāgāraṃ vasanam api tā eva haritaḥ |\nsuhṛdā kālo 'yaṃ vratm idam adainya-vratam idaṃ\nkiyad vā vakṣyāmo vaṭa-viṭapa evāstu dayitā || BharSt_3.85.5 ||\n"
    }, 
    "3.86": {
        "sa": "vitīrṇe sarvasve taruṇa-karuṇā-pūrṇa-hṛdayāḥ\nsmarantaḥ saṃsāre viguṇa-pariṇāmāṃ vidhi-gatim |\nvayaṃ puṇyāraṇye pariṇata-śarac-candra-kiraṇās\ntriyāmā nesyāmo hara-caraṇa-cintaika-śaraṇāḥ || BharSt_3.86 ||\n"
    }, 
    "3.87": {
        "sa": "kadā vārāṇasyām amara-taṭinī-rodhasi vasan\nvasānaḥ kaupīnaṃ śirasi nidadhāno 'ñjali-puṭam |\naye gaurīnātha tripurahara śambho trinayana\nprasīdetyākrośan nimiṣam iva neṣyāmi divasān || BharSt_3.87 ||\n"
    }, 
    "3.87.5": {
        "sa": "udyāneṣu vicitra-bhojana-vidhis tīvrātitīvraṃ tapaḥ\nkaupīnāvaraṇaṃ suvastram amitaṃ bhikṣāṭanaṃ maṇḍanam |\nāsannaṃ maraṇaṃ ca maṅgala-samaṃ yasyāṃ samutpadyate\ntāṃ kāśīṃ parihṛtya hanta vibudhair anyatra kiṃ sthīyate || BharSt_3.87.5 ||\n"
    }, 
    "3.88": {
        "sa": "snātvā gāṅgaiḥ payobhiḥ śuci-kusuma-phalair arcayitvā vibho tvā\ndhyeye dhyānaṃ niveśya kṣiti-dhara-kuhara-grāva-paryaṅka-mūle |\nātmārāmaḥ phalāśī guru-vacana-ratas tvat-prasādāt smarāre\nduḥkhaṃ mokṣye kadāhaṃ sama-kara-caraṇe puṃsi sevāsamuttham || BharSt_3.88 ||\n"
    }, 
    "3.89": {
        "sa": "ekākī niḥspṛhaḥ śāntaḥ pāṇipātro digambaraḥ |\nkadā śambho bhaviṣyāmi karma-nirmūlana-kṣamaḥ || BharSt_3.89 ||\n"
    }, 
    "3.9": {
        "sa": "nivṛttā bhogecchā puruṣa-bahu-māno 'pi galitaḥ\nsamānāḥ svar-yātāḥ sapadi suhṛdo jīvita-samāḥ |\nśanair yaṣṭy utthānaṃ ghana-timira-ruddhe ca nayane\naho mūḍhaḥ kāyas tad api maraṇāpāya-cakitaḥ || BharSt_3.9 ||\n"
    }, 
    "3.90": {
        "sa": "pāṇiṃ pātrayatāṃ nisarga-śucinā bhaikṣeṇa santuṣyatāṃ\nyatra kvāpi niṣīdatāṃ bahu-tṛṇaṃ viśvaṃ muhuḥ paśyatām |\natyāge 'pi tanor akhaṇḍa-paramānandāvabodha-spṛśā\nmadhvā ko 'pi śiva-prasāda-sulabhaḥ sampatsyate yoginām || BharSt_3.90 ||\n"
    }, 
    "3.91": {
        "sa": "kaupīnaṃ śata-khaṇḍa-jarjarataraṃ kanthā punas tādṛśī\nnaiścintyaṃ nirapekṣa-bhaikṣyam aśanaṃ nidrā śmaśāne vane |\nsvātantryeṇa niraṅkuśaṃ viharaṇaṃ svāntaṃ praśāntaṃ sadā\nsthairyaṃ yoga-mahotsave 'pi ca yadi trailokya-rājyena kim || BharSt_3.91 ||\n"
    }, 
    "3.92": {
        "sa": "brahmāṇḍaṃ maṇḍalī-mātraṃ kiṃ lobhāya manasvinaḥ |\nśapharī-sphurtenābdhiḥ kṣubdho na khalu jāyate || BharSt_3.92 ||\n"
    }, 
    "3.93": {
        "sa": "mātar lakṣmi bhajasva kañcid aparaṃ mat-kāṅkṣiṇī mā sma bhūr\nbhogeṣu spṛhayālavas tava vaśe kā niḥspṛhāṇām asi |\nsadyaḥ syūta-palāśa-patra-puṭikā-pātraiḥ pavitrī-kṛtair\nbhikṣā-vastubhir eva samprati vayaṃ vṛttiṃ samīhāmahe || BharSt_3.93 ||\n"
    }, 
    "3.94": {
        "sa": "mahā-śayyā pṛthvī vipulam upadhānaṃ bhuja-latāṃ\nvitānaṃ cākāśaṃ vyajanam anukūlo 'yam anilaḥ |\nśarac-candro dīpo virati-vanitā-saṅga-muditaḥ\nsukhī śāntaḥ śete munir atanu-bhūtir nṛpa iva || BharSt_3.94 ||\n"
    }, 
    "3.95": {
        "sa": "bhikṣāsī jana-madhya-saṅga-rahitaḥ svāyatta-ceṣṭaḥ sadā\nhānā-dāna-virakta-mārga-nirataḥ kaścit tapasvī sthitaḥ |\nrathyākīrṇa-viśīrṇa-jīrṇa-vasanaḥ samprāpta-kanthāsano\nnirmāno nirahaṅkṛtiḥ śama-sukhābhogaika-baddha-spṛhaḥ || BharSt_3.95 ||\n"
    }, 
    "3.96": {
        "sa": "caṇḍālaḥ kim ayaṃ dvijātir athavā śūdro 'tha kiṃ tāpasaḥ\nkiṃ vā tattva-viveka-peśala-matir yogīśvaraḥ ko 'pi kim |\nity utpanna-vikalpa-jalpa-mukharair ābhāṣyamāṇā janair\nna kruddhāḥ pathi naiva tuṣṭa-manaso yānti svayaṃ yoginaḥ || BharSt_3.96 ||\n"
    }, 
    "3.97": {
        "sa": "hiṃsā-śūnyam ayatna-labhyam aśanaṃ dhātrā marut-kalpitaṃ\nvyālānaṃ paśavas tṛṇāṅkura-bhujas tuṣṭāḥ sthalī-śāyinaḥ |\nsaṃsārārṇava-laṅghana-kṣama-dhiyāṃ vṛttiḥ kṛtā sā nṛṇāṃ\ntām anveṣayatāṃ prayānti satataṃ sarvaṃ samāptiṃ guṇāḥ || BharSt_3.97 ||\n"
    }, 
    "3.98": {
        "sa": "gaṅgā-tīre hima-giri-śilā-baddha-padmāsanasya\nbrahma-dhyānābhyasana-vidhinā yoga-nidrāṃ gatasya |\nkiṃ tair bhāvyaṃ mama sudivasair yatra te nirviśaṅkāḥ\nkaṇḍūyante jaraṭha-hariṇāḥ svāṅgam aṅge madīye || BharSt_3.98 ||\n"
    }, 
    "3.98.5": {
        "sa": "jīrṇāḥ kanthā tataḥ kiṃ sitam amala-paṭaṃ paṭṭa-sūtraṃ tataḥ kiṃ\nekā bhāryā tataḥ kiṃ haya-kari-sugaṇair āvṛto vā tataḥ kim |\nbhaktaṃ bhuktaṃ tataḥ kiṃ kadaśanam athavā vāsarānte tataḥ kiṃ\nvyakta-jyotir na vāntarmathita-bhava-bhayaṃ vaibhavaṃ vā tataḥ kim || BharSt_3.98.5 ||\n"
    }, 
    "3.99": {
        "sa": "pāṇiḥ pātraṃ pavitraṃ bhramaṇa-parigataṃ bhaikṣyam akṣayyam annaṃ\nvistīrṇaṃ vastram āśā-daśakam acapalaṃ talpam asvalpam urvīm |\nyeṣāṃ niḥsaṅgatāṅgī-karaṇa-pariṇata-svānta-santoṣiṇas te\ndhanyāḥ saṃnyasta-dainya-vyatikara-nikarāḥ karma nirmūlayanti || BharSt_3.99 ||\n"
    }, 
    "3.99.5": {
        "sa": "trailokyādhipatitvam eva virasaṃ yasmin mahāśāsane\ntal labdhvāsana-vastra-māna-ghaṭane bhoge ratiṃ mā kṛthāḥ |\nbhogaḥ ko 'pi sa eka eva paramo nityoditā jṛmbhane\nyat-svādād virasā bhavanti visayās trailokya-rājyādayaḥ || BharSt_3.99.5 ||\n"
    }
}